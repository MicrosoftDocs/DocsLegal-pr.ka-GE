---
title: Microsoft-ის დეველოპერის ხელშეკრულება
description: Microsoft-ის დეველოპერის ხელშეკრულება learn.microsoft.com
author: gregtouchton
ms.service: active-directory
ms.date: 06/15/2018
ms.author: grtoucht
layout: ContentPage
---
# Microsoft-ის დეველოპერის ხელშეკრულება

---
ბოლო განახლების თარიღი: ივნისი, 2018 წელი

ეს ხელშეკრულება დადებულია თქვენს და Microsoft Corporation-ს („**Microsoft**“) შორის და შეიცავს ქვემოთ მოცემულ პირობებს („**დეველოპერის პირობები**“) და [Microsoft-ის კონფიდენციალურობის დებულებები](https://go.microsoft.com/fwlink/?LinkId=521839) (ერთობლივად მოხსენიებული როგორც „**ხელშეკრულება**“).

თუ თქვენ დებთ ამ ხელშეკრულებას ისეთი ორგანიზაციის სახელით, როგორიც არის თქვენი დამსაქმებელი, თქვენ აცხადებთ, რომ გაქვთ კანონიერი უფლება, დააკავშიროთ ეს ორგანიზაცია აღნიშნულ ხელშეკრულებასთან.
თუ თქვენ მიუთითებთ კომპანიის სახელს დარეგისტრირებასთან დაკავშირებით ან სერვისების შეკვეთისას, ჩაითვლება, რომ თქვენ განათავსეთ ეს შეკვეთა და დადეთ ეს ხელშეკრულება ამ ორგანიზაციის ან კომპანიის სახელით. ძირითადი ტერმინები მოცემულია მე-10 ნაწილში.

## 1. შეთავაზებები

1. **API-ები.** თქვენს მიერ Microsoft-ის API-ებზე წვდომა და მათი გამოყენება რეგულირდება გარკვეული პირობებით. როგორც დეველოპერი, თქვენ პასუხისმგებელი ხართ ყველა კანონისა და რეგულაციის დაცვასა და გამოყენებაზე, რომლებიც შეეხება თქვენს მიერ Microsoft-ის API-ების გამოყენებას, იმ კანონებისა და რეგულაციების ჩათვლით, რომელიც შეეხება კონფიდენციალურობას, ბიომეტრიულ მონაცემებს, მონაცემების დაცვას და კომუნიკაციის კონფიდენციალურობას. არაფერი, რაც ჩვენს მარეგულირებელ შეთანხმებებში ან ამ ხელშეკრულებაშია მოცემული, არ უნდა ჩაითვალოს თქვენსა და Microsoft-ს შორის ერთობლივი მაკონრტოლებლის ან მონაცემთა დამმუშავებელი-მონაცემთა ქვე-დამმუშავებლის ურთიერთობის შექმნად.

    1. **თანმხლები პირობები**. თქვენ მიერ Microsoft-ის API-ების გამოყენება რეგულირდება იმ პირობებით, რომლების საფუძველზეც თქვენ მიიღეთ წვდომა. თუ თქვენ წვდომა გექნებათ API-ებზე, რომლებსაც წარმოდგენილი აქვთ თანმხლები პირობები („**თანმხლები პირობები**“), ასეთ შემთხვევაში ეს თანმხლები პირობები [Microsoft-ის კონფიდენციალურობის დებულებებთან](https://privacy.microsoft.com/en-us/privacystatement) ერთად გამოიყენება თქვენს მიერ სერვისების გამოყენებასთან მიმართებით. კერძოდ, Microsoft Graph API მოწოდებულია [აქ](https://developer.microsoft.com/en-us/graph/docs/misc/terms-of-use) მოცემული პირობების შესაბამისად.

    2. **აპლიკაციის რეგისტრაციის პორტალი**. ზოგიერთი იდენტობაზე დაფუძნებული Microsoft API ითხოვს თქვენი აპლიკაციის [აქ](https://apps.dev.microsoft.com/) დარეგისტრირებას. თუ თქვენ უნდა დაარეგისტრიროთ თქვენი აპლიკაცია შემდეგ URL-ზე, მაშინ უნდა შეასრულოთ შემდეგი პირობები:

        1. **დაარეგისტრირეთ თქვენი აპლიკაცია**. თქვენი აპლიკაციები უნდა იყოს რეგისტრირებული და ჰქონდეს აპის ID, რომელიც უნიკალურია თითოეული აპლიკაციისთვის. აპლიკაციის წარმატებით დარეგისტრირების შემდეგ თქვენ გადმოგეცემათ წვდომის პარამეტრები თქვენს აპლიკაციასთან დაკავშირებით. „**წვდომის პარამეტრები**“ ნიშნავს აუცილებელ უსაფრთხოების კოდებს, საიდუმლოებებს, ჟეტონ კოდებს და სხვა პარამეტრებს, რომლებიც საჭიროა იდენტობაზე დაფუძნებული Microsoft-ის API-ებისთვის. წვდომის პარამეტრები გვაძლევს საშუალებას დავაკავშიროთ თქვენი აპლიკაცია თქვენ მიერ იდენტობაზე დაფუძნებულ Microsoft API-ების გამოყენებასთან. ყველა აქტივობა, რომელიც ხორციელდება თქვენი წვდომის პარამეტრების გამოყენებით, შედის თქვენს პასუხისმგებლობაში. დაუშვებელია წვდომის პარამეტრების სხვისთვის გადაცემა და მიცემა. შეინახეთ ის საიდუმლოდ. ნუ ეცდებით მათ გვერდის ავლას. მფლობელობის შეცვლის შემთხვევაში, თუ შემსყიდველი კომპანია შეასრულებს იმ მომენტისთვის მოქმედ Graph API-ის ყველა პირობას, თქვენ შეგიძლიათ შემსყიდველ კომპანიას მიყიდოთ, მისცეთ და გადასცეთ აპლიკაციის App-ის ID და ეს შემსყიდველი კომპანია გააგრძელებს App-ის ID-ის გამოყენებას შეძენილი აპლიკაციის ნაწილის სახით.

        2. **მარეგულირებელი პირობები**. გარდა იმ შემთხვევებისა, როცა კონკრეტული მომსახურება წარმოადგენს თანმხლებ პირობებს Microsoft-ის API-ებზე თქვენი წვდომის რეგულირების მიზნით, თქვენი აპლიკაციის წვდომა იდენტობაზე დაფუძნებულ Microsoft-ის API-ებზე რეგულირდება იმ მომენტისთვის მოქმედი Microsoft Graph API სალიცენზიო პირობებით, რომლებიც ამჟამად ხელმისაწვდომია [აქ](https://developer.microsoft.com/en-us/graph/docs/misc/terms-of-use) („**Graph API პირობები**“).

2. **სერვისები.**

    1. **გამოყენების უფლება.** ჩვენ შეიძლება მოგცეთ სერვისებზე წინამდებარე ხელშეკრულების შესაბამისად წვდომის და გამოყენების უფლება.

    2. **გამოყენების სახე.** თქვენ არ გაქვთ შემდეგი ქმედებების განხორციელების უფლება:

        1. პროგრამის უკუშემუშავება, დეკომპილაცია, დაშლა ან სერვისში არსებული ტექნიკური შეზღუდვების გვერდის ავლით მუშაობა, გარდა იმ შემთხვევისა, როდესაც მოქმედი კანონმდებლობა ამის საშუალებას იძლევა ამ შეზღუდვების მიუხედავად;

        2. ნებისმიერი მექანიზმის გამორთვა, შეცვლა ან გვერდის ავლა, რომელიც ზღუდავს თქვენ მიერ სერვისების გამოყენებას;

        3. სერვისის ან მისი ნაწილის მესამე მხარისთვის მიქირავება, იჯარით მიცემა, გადაყიდვა, გადაცემა ან ქველიცენზირება, გარდა იმ შემთხვევებისა, როცა ეს პირდაპირ ნებადართულია აქ ან ლიცენზიის პირობებით, რომლებიც თან ახლავს სერვისის ნებისმიერ კომპონენტს;

        4. სერვისების გამოყენება კანონით, რეგულაციებით, სამთავრობო ბრძანებით ან დადგენილებით ან წინამდებარე ხელშეკრულებით აკრძალული სახით;

        5. სერვისების გამოყენება ნებისმიერი სახით, რამაც შეიძლება გამოიწვიოს Microsoft-ის ნებისმიერი სერვისის ან ქსელ(ებ)ი, რომლებიც დაკავშირებულია Microsoft-ის ნებისმიერ სერვისთან, დაზიანება, გამორთვა, გადატვირთვა ან მწყობრიდან გამოსვლა;

        6. სერვისების გამოყენება სხვების უფლებების დასარღვევად;

        7. სერვისების გამოყენება ნებისმიერ სერვისზე, მოწყობილობაზე, მონაცემზე, ანგარიშზე ან ქსელზე არაავტორიზებული წვდომის მისაღებად ან მათი შეფერხებისთვის;

        8. სერვისების გამოყენება სპამის ან საზიანო პროგრამის გასაშვებად;

        9. სერვისების გამოყენება იმგვარად, რომ ზიანი მიადგეს სერვისებს ან სხვის მიერ მისი გამოყენების დაზიანება;

        10. ისეთ აქტივობაში ჩართვა, რომელიც არის თაღლითური, ცრუ ან შეცდომაში შემყვანი (მაგ., მოტყუებით ფულის თხოვნა, სხვა პიროვნებად თავის გასაღება, სერვისით მანიპულირება გაშვების რაოდენობის გასაზრდელად ან რეიტინგებზე, შეფასებებსა თუ კომენტარებზე გავლენის მოსადენად).

        11. გადაკეთება, მონაცემთა ბაზის შექმნა ან ნებისმიერი მონაცემის ასლის შექმნა, რომლებზეც წვდომა და რომელთა მოპოვებაც მოხდა სერვისების გამოყენებით (საბოლოო მომხმარებლების და მათი კონტაქტების ჩათვლით), გარდა იმ შემთხვევებისა, რაც საჭიროა თქვენი აპლიკაციისთვის განკუთვნილი გამოყენების სცენარის გასააქტიურებლად;

        12. სერვისების გამოყენება ნებისმიერი მიზნით ან სიტუაციაში, როდესაც სერვისის გაუმართაობამ შეიძლება გამოიწვიოს ნებისმიერი ადამიანის სიკვდილი ან სხეულის სერიოზული დაზიანება ან გამოიწვიოს მძიმე ფიზიკური ან გარემოს დაზიანება; ან

        13. სხვების დახმარება ამ წესების დარღვევაში.

3. **განახლებები.** გარდა იმ შემთხვევებისა, როცა Microsoft სხვაგვარად მიუთითებს, Microsoft-ს შეუძლია დროდადრო შეიტანოს კომერციულად გონივრული ცვლილებები სერვისში ან ფუნქციაში.
    Microsoft-ს შეუძლია შემდგომში შეცვალოს ან შეწყვიტოს სერვისი ნებისმიერ ქვეყანაში, სადაც Microsoft ექვემდებარება მთავრობის რეგულაციებს, ვალდებულებას ან სხვა მოთხოვნას, რომელიც (1) ზოგადად არ გამოიყენება იქ მოქმედი ბიზნესებისთვის, (2) ართულებს Microsoft-თვის სერვისის გაგრძელებას ცვლილებების გარეშე, ან (3) აფიქრებინებს Microsoft-ს, რომ ეს პირობები ან სერვისი შეიძლება ეწინააღმდეგებოდეს ნებისმიერ ასეთ მოთხოვნას ან ვალდებულებას.

4. **გადახედვის ფუნქციები.** ჩვენ შეიძლება ფუნქციები ხელმისაწვდომი გავხადოთ გადახედვის საფუძველზე.
    წინასწარი გადახედვები მოწოდებულია „როგორც არის“ სახით და არ არის გათვალისწინებული გარანტიებში ქვემოთ მოცემულ მე-6 ნაწილში. გადახედვები შეიძლება დაექვემდებაროს შემცირებული ან განსხვავებული სახის უსაფრთხოების, შესაბამისობის, კონფიდენციალურობის, ხელმისაწვდომობის, საიმედოობისა და მხარდაჭერის ვალდებულებებს, როგორც ეს შემდგომ არის განმარტებული კონფიდენციალურობის დებულებებში და გადახედვისას მოწოდებულ ნებისმიერ დამატებით შენიშვნებში. ჩვენ შეიძლება შევცვალოთ ან შევწყვიტოთ გადახედვები ნებისმიერ დროს გაფრთხილების გარეშე. ჩვენ ასევე შეიძლება არ გავხადოთ გადახედვა „ზოგადად ხელმისაწვდომი“ და თუ ჩვენ გავხდით გადახედვას „ზოგადად ხელმისაწვდომს“, ასეთი ფუნქციები შეიძლება ფასიანი გავხადოთ.

## 2. პროგრამული უზრუნველყოფა და Microsoft-ის შიგთავსი

1. **Microsoft-ის პროგრამული უზრუნველყოფის და Microsoft-ის შიგთავსის სერვისის გარეთ გამოყენება.**
    Microsoft-მა შეიძლება მოგაწოდოთ Microsoft-ის პროგრამული უზრუნველყოფა ან Microsoft-ის შიგთავსი სერვისების ან მისი ნაწილის სახით. ამ ხელშეკრულების ან თქვენ მიერ Microsoft-ის პროგრამული უზრუნველყოფის ან Microsoft-ის შიგთავსის გამოყენების ან მათზე წვდომის შეწყვეტა ან შეჩერება, შეწყევტს თქვენს მიერ Microsoft-ის პროგრამული უზრუნველყოფის ან Microsoft-ის შიგთავსის ფლობის ან გამოყენების უფლებას, სანამ არ მიიღებთ ცალკე ლიცენზიას. მომხმარებლის გეგმის შეჩერება ან შეწყვეტა წყვეტს ამ მომხმარებლის უფლებას საკუთრებაში ჰქონდეს ან გამოიყენოს Microsoft-ის პროგრამული უზრუნველყოფა ან Microsoft-ის შიგთავსი, რომელიც დაკავშირებულია ან დამოკიდებულია ამ მომხმარებლის გეგმაზე. თქვენ უნდა წაშალოთ ამ ხელშეკრულების საფუძველზე ლიცენზირებული Microsoft-ის პროგრამული უზრუნველყოფის ან Microsoft-ის შიგთავსის ყველა ასლი და გაანადგუროთ ასოცირებული მედია მათი ფლობის ან გამოყენების უფლებების შეწყვეტის შემდეგ. ეს ქვე-ნაწილი არ ეხება Microsoft-ის პროგრამულ უზრუნველყოფას, რომელიც განხილულია ქვემოთ (ბ) ქვენაწილში.

2. **პროგრამული უზრუნველყოფა და შიგთავსი დოკუმენტაციის პორტალებზე.** მესამე მხარის პროგრამული უზრუნველყოფა და დოკუმენტაციის პორტალებზე ხელმისაწვდომი შიგთავსი დანიშნული გამომცემლის მიერ ხელმისაწვდომი ხდება შესაბამისი ლიცენზიის პირობებით.

3. **უფლებები.** Microsoft-ის პროგრამული უზრუნველყოფა და Microsoft-ის შიგთავსი არის Microsoft-ის ან მისი მომწოდებლების საავტორო უფლებებით დაცული ნამუშევრები და ლიცენზიის თანახმად დაუშვებელია მისი გაყიდვა ან გადაცემა, თუ სხვა რამ არ არის მითითებული.

4. **მესამე მხარის პროგრამული უზრუნველყოფა და შიგთავსი.** მხოლოდ თქვენ ხართ პასუხისმგებელი მესამე მხარის ნებისმიერ პროგრამულ უზრუნველყოფაზე ან შიგთავსზე, რომელსაც დააინსტალირებთ, დააკავშირებთ ან გამოიყენებთ ნებისმიერ სერვისთან. ჩვენ არ ჩავუშვებთ და არ გავაკეთებთ მესამე მხარის პროგრამული უზრუნველყოფის ან შიგთავსის ასლებს თქვენთან ურთიერთობის ფარგლებს გარეთ. თქვენ მხოლოდ შეგიძლიათ დააინსტალიროთ ან გამოიყენოთ მესამე მხარის ნებისმიერი პროგრამული უზრუნველყოფა ან შიგთავსი ნებისმიერ სერვისთან ერთად ისე, რომ ჩვენი ინტელექტუალური საკუთრება ან ტექნოლოგია არ დაექვემდებაროს ამ პროგრამული უზრუნველყოფის ან შიგთავსის მარეგულირებელ პირობებს. ჩვენ არ ვართ მხარე და არ გვაკისრია ვალდებულებები რაიმე პირობის საფუძველზე, რომელიც არეგულირებს თქვენ მიერ მესამე მხარის პროგრამული უზრუნველყოფის ან შიგთავსის გამოყენებას. ჩვენ არ ვაძლევთ რაიმე ლიცენზიას ან უფლებას, იქნება ეს გამოხატული სახით ან ნაგულისხმევი, მესამე მხარის პროგრამულ უზრუნველყოფას ან შიგთავსს.

5. **ღია პროგრამული უზრუნველყოფა სერვისის ნაწილის სახით.** თუ სერვისი იყენებს ან ავრცელებს ნებისმიერი მესამე მხარის პროგრამულ უზრუნველყოფას ღია კოდის პროგრამული უზრუნველყოფის სალიცენზიო პირობებით („**ღია წყარო**“), მაშინ ასეთი ღია წყარო თქვენთვის ლიცენზირებულია ღია კოდის მოქმედი პირობებით. ღია კოდის მოქმედი ლიცენზიების ასლები და ნებისმიერი სხვა შენიშვნა, ასეთის არსებობის შემთხვევაში, გამოყენებულია მხოლოდ თქვენი ინფორმირებისთვის.

6. **საკლასო ოთახში გამოყენება.** აკრედიტებულ საგანმანათლებლო დაწესებულებებს, როგორიცაა K-12 სკოლები, უნივერსიტეტები და კერძო ან საჯარო კოლეჯები, შეუძლიათ ჩამოტვირთონ და გაამრავლონ Microsoft-ის შიგთავსი კლასში საგანმანათლებლო მიზნებისთვის გასავრცელებლად.

## 3. უსაფრთხოება და კონფიდენციალურობა

1. **უსაფრთხოება.** ჩვენ გაგვაჩნია ტექნიკური და ორგანიზაციული ზომები, შიდა კონტროლი და მონაცემთა უსაფრთხოების რუტინები, რომლებიც მიზნად ისახავს მომხმარებლის მონაცემების დაცვას შემთხვევითი დაკარგვის ან ცვლილებისგან, არაავტორიზებული გამჟღავნების ან წვდომისგან ან უკანონო განადგურებისგან.

2. **მოქმედ კანონებთან შესაბამისობა; პერსონალური მონაცემების წაშლა**

    1. თქვენ უნდა დაიცვათ ყველა კანონი და რეგულაცია, რომელიც გამოიყენება თქვენ მიერ სერვისების გამოყენებასთან მიმართებით და ყველა მონაცემსა და შიგთავსთან მიმართებით, რომლებზეც წვდომა სერვისების მეშვეობით ხდება, მათ შორის შეზღუდვის გარეშე, კონფიდენციალურობასთან, ბიომეტრიულ მონაცემებთან, მონაცემთა დაცვასთან და კომუნიკაციების კონფიდენციალურობასთან დაკავშირებული კანონების ჩათვლით.

    2. თქვენ მიერ სერვისებისა და შიგთავსის გამოყენების პირობას წარმოადგენს თქვენი სერვისისა და აპლიკაციის შესაბამისი დაცვა და ზომების მიღება და შენარჩუნება და ეს მოიცავს თქვენს პასუხისმგებლობას სერვისების გამოყენებით მიღებული მონაცემების მიმართ.

    3. თქვენ უნდა: (ა) განახორციელოთ კონფიდენციალურობის დაცვა და მიიღოთ ზომები თქვენს პროდუქტებსა და სერვისებში, მათ შორის მიიღოთ საჭირო თანხმობა მონაცემთა გამოყენებამდე (და მიიღოთ დამატებითი თანხმობა მონაცემთა გამოყენების ან მიზნის შეცვლამდე) და იქონიოთ მონაცემთა შენახვის სათანადო პერიოდები, (ბ) შეასრულოთ შეტყობინებებით გათვალისწინებული მოთხოვნები, (გ) იქონიოთ და დაიცვათ კონფიდენციალურობის წერილობითი პოლიტიკა, რომელიც აღწერს თქვენს კონფიდენციალურობის პრაქტიკას თქვენს მიერ შეგროვებული და გამოყენებული მონაცემებისა და ინფორმაციის შესახებ, და რომელიც მინიმუმ ისეთივე სახით იცავს მომხმარებლებს, როგორც კონფიდენციალურობის დებულებები, (დ) შეიტანეთ თქვენი კონფიდენციალურობის პოლიტიკის ხელმისაწვდომი ბმული თქვენს აპლიკაციაში და ნებისმიერ აპლიკაციის მაღაზიაში, რომელიც ამის საშუალებას იძლევა, და (ე) მიიღეთ თანხმობა საბოლოო მომხმარებლებისგან, რომელიც საკმარისია საბოლოო მომხმარებელთან შესათანხმებლად, სანამ მოგვაწოდებთ ინფორმაციას, რომელიც თქვენ დამოუკიდებლად მოიპოვეთ მათგან.

    4. მოქმედი კანონმდებლობით (მათ შორის, მონაცემთა დაცვის ზოგადი რეგულაცია (GDPR) (EU) 2016/679) დადგენილი ვალდებულებების შესრულების გარდა, თქვენ გამოიყენებთ მიმდინარე მონაცემებს. თქვენ შეგიძლიათ გქონდეთ მიმდინარე მონაცემები თქვენი მონაცემების რეგულარულად განახლების გზით, Microsoft API-თან ან Microsoft-ის ინსტრუმენტთან ინტერფეისით მიმდინარე მონაცემების შესანარჩუნებლად ან სხვა პროცესებით, რომლებიც უზრუნველყოფენ Microsoft-ის მონაცემებში ცვლილებების ზუსტად ასახვას.

    5. გარდა იმ შემთხვევისა, როდესაც სხვაგვარად არის დადგენილი, თქვენ დაუყოვნებლივ უნდა წაშალოთ სერვისების მეშვეობით შეგროვებული ან დამუშავებული ყველა მონაცემი და შიგთავსი, როდესაც: (ა) მომხმარებელი არ იყენებს თქვენს აპლიკაციას, წაშლის თქვენს აპლიკაციას, დახურავს თავის ანგარიშს თქვენთან ან სხვაგვარად შეწყვეტს ანგარიშის გამოყენებას, ან (ბ) თქვენ შეწყვეტთ სერვისის გამოყენებას. თუმცა, თქვენ შეგიძლიათ შეინახოთ გაერთიანებული მონაცემები, იმ პირობით, რომ ასეთი მონაცემებიდან შეუძლებელი უნდა იყოს კონკრეტული პირის მაიდენტიფიცირებელი დასკვნის გაკეთება ან ინფორმაციის შექმნა და ეს ქმედებები სხვაგვარად შეესაბამება წინამდებარე ხელშეკრულებას და მოქმედ კანონმდებლობას.

    6. გარდა იმ შემთხვევებისა, როცა გაქვთ პერსონალური მონაცემების შენახვის კანონიერი საფუძველი (როგორც ეს განსაზღვრულია GDPR-ში), თქვენ უნდა წაშალოთ ყველა პერსონალური მონაცემი, რომელზეც წვდომა გქონდათ ან დაამუშავეთ სერვისების მეშვეობით, მონაცემების მიღებიდან 30 დღის განმავლობაში.

3. **კანონთან შესაბამისობა.** ჩვენ დავიცავთ ყველა კანონს, რომელიც გამოიყენება სერვისების ჩვენს მიერ მიწოდებასთან მიმართებით, მათ შორის უსაფრთხოების დარღვევის შესახებ შეტყობინებების შესახებ მოქმედი კანონების ჩათვლით, მაგრამ ეს არ მოიცავს თქვენ ან თქვენს ინდუსტრიის მიმართ მოქმედ კანონებს, რომლებიც ზოგადად არ ვრცელდება საინფორმაციო ტექნოლოგიების სერვისების პროვაიდერებზე. თქვენ დაიცავთ ყველა კანონს, რომელიც ეხება თქვენს მომხმარებლის მონაცემებს და სერვისების გამოყენებას, მათ შორის ნებისმიერ კანონს, რომელიც გამოიყენება თქვენ ან თქვენს ინდუსტრიასთან მიმართებით.

4. **სერტიფიცირება და შესაბამისობა.** დეველოპერის სერვისები ექვემდებარება უსაფრთხოების, კონფიდენციალურობისა და შესაბამისობის ნებისმიერ პრაქტიკას, რომელიც სპეციალურად არის აღწერილი დეველოპერის სერვისებისთვის. ეს ვალდებულებები არ ვრცელდება სერვისების სხვა ელემენტებზე.

5. **მონიტორინგი; აუდიტი**. ჩვენ შეგვიძლია სერვისზე თქვენი წვდომის და მისი გამოყენების კონტროლი (მათ შორის, შესაბამისი პროდუქტების და სერვისების, ვებსაიტების, შიგთავსის და მონაცემების ჩათვლით) ამ ხელშეკრულებასთან თქვენი შესაბამისობის მონიტორინგის მიზნით. გარდა ამისა, სერვისებზე თქვენს წვდომასა და გამოყენებასთან დაკავშირებით, ხუთი წლის განმავლობაში და შემდეგ, Microsoft-ის გონივრული შეტყობინების საფუძველზე Microsoft-ს ან მის აუდიტორს უნდა მისცეთ Microsoft-ის ხარჯებით თქვენს მიერ სერვისების გამოყენების აუდიტის ჩატარების უფლება, რათა დაადასტუროს, რომ თქვენ ასრულებთ ამ ხელშეკრულების პირობებს. თქვენ უნდა მისცეთ Microsoft-ს ნებისმიერ პერსონალზე, შენობაზე, ინფორმაციაზე, სისტემაზე, წიგნებსა და ჩანაწერებზე გონივრული წვდომის უფლება, რომლებიც დაკავშირებულია თქვენს მიერ სერვისების გამოყენებასთან, რათა Microsoft-მა შეძლოს აუდიტის ჩატარება. მოთხოვნის შემთხვევაში, თქვენ უნდა მოგვაწოდოთ თქვენ მიერ ამ ხელშეკრულების შესრულების დამადასტურებელი საბუთი.

## 4. კლიენტების ანგარიშები, კლიენტების ქცევა და უკუკავშირი

1. **ანგარიშის შექმნა.** თუ რომელიმე სერვისი ითხოვს თქვენგან ანგარიშის გახსნას, თქვენ უნდა დაასრულოთ რეგისტრაციის პროცესი მიმდინარე, სრული და ზუსტი ინფორმაციის მოწოდებით. თქვენ არ შეგიძლიათ ანგარიშის მომხმარებლის სახელის ან იდენტიფიკატორის არჩევა, რომლის შემთხვევაში სხვა ვინმედ შეძლებთ გაასაღოთ თავი, არის ან შეიძლება იყოს უკანონო, ან შეიძლება იყოს დაცული სავაჭრო ნიშნით ან სხვა საკუთრების უფლებებით, არის ვულგარული ან შეურაცხმყოფელი ან შეიძლება გამოიწვიოს დაბნეულობა. ჩვენ ვიტოვებთ უფლებას უარვყოთ და/ან ხელახლა მივანიჭოთ ეს მომხმარებლის სახელები და სერვისის იდენტიფიკატორები ჩვენი შეხედულებისამებრ.

2. **თქვენს ანგარიშებზე პასუხისმგებლობა.** თქვენ ხართ პასუხისმგებელი: ნებისმიერ და ყველა აქტივობაზე, რომელიც ხდება თქვენი ანგარიშიდან გამომდინარე; თქვენ მიერ სერვისების გამოყენებასთან დაკავშირებული ნებისმიერი არასაჯარო ავთენტიფიკაციის საიდენტიფიკაციო მონაცემების კონფიდენციალურობის დაცვაზე; დაუყოვნებლივ აცნობეთ ჩვენს მომხმარებელთა მხარდაჭერის ჯგუფს თქვენი ანგარიშების ან ავთენტიფიკაციის საიდენტიფიკაციო მონაცემების შესაძლო ბოროტად გამოყენების ან სერვისებთან დაკავშირებული უსაფრთხოების ნებისმიერი ინციდენტის შესახებ.

3. **თქვენი ქცევა და მესამე მხარის შიგთავსის ხელმისაწვდომობა და მესამე მხარის შიგთავსთან დაკავშირებული ბმულები**. ჩვენ არ ვართ ვალდებულები კონტროლი გავუწიოთ სერვისებზე მესამე მხარის შიგთავსს და კომუნიკაციებს თუმცა, ჩვენ ვიტოვებთ უფლებას გადავხედოთ და ჩვენი შეხედულებისამებრ წავშალოთ ნებისმიერი ასეთი მასალა, რომელიც განთავსებულია დოკუმენტაციის პორტალებზე. მესამე მხარეები, რომლებიც მონაწილეობენ სერვისებში, არ არიან Microsoft-ის უფლებამოსილი სპიკერები და მათი შეხედულებები არ ასახავს Microsoft-ის შეხედულებებს.

4. **წარმოდგენილი მასალა და უკუკავშირი.** ჩვენ არ ვითხოვთ წარმოდგენილ მასალაზე საკუთრებას, გარდა იმ შემთხვევებისა, როცა მხარეები სხვაგვარად არიან შეთანხმებულები. თუმცა, მასალების მიწოდებით, თქვენ შეუქცევადი სახით ანიჭებთ Microsoft-ს და მის პარტნიორებს უფლებას გააკეთონ, გამოიყენონ, შეცვალონ, გაავრცელონ და სხვაგვარად მოახდინონ წარმოდგენილი მასალის კომერციალიზაცია ნებისმიერი გზით და ნებისმიერი მიზნით (მათ შორის, ფართო საზოგადოებისთვის თქვენი წარდგენილი მასალის ამ ხელშეკრულების შესაბამისად გამოყენების უფლების მინიჭებით, რომელიც შეიძლება შეიცვალოს დროთა განმავლობაში). დოკუმენტაციის პორტალებზე მოწოდებული მასალებისთვის თქვენ დამატებით ანიჭებთ თქვენს წარმოდგენილ მასალებთან დაკავშირებულ კონფიდენციალურობის დებულებებში მოცემული კონკრეტული საიდენტიფიკაციო ინფორმაციის გამოქვეყნების უფლებას. ეს უფლებები მინიჭებულია ყველა მოქმედი ინტელექტუალური საკუთრების უფლების საფუძველზე, რომელსაც ფლობთ ან აკონტროლებთ. არანაირ კომპენსაციას არ გადაგიხდიან თქვენი წარმოდგენილი მასალის გამოყენებასთან დაკავშირებით. Microsoft არ არის ვალდებული გამოაქვეყნოს ან გამოიყენოს ნებისმიერი წარდგენილი მასალა და Microsoft-ს შეუძლია ნებისმიერ დროს წაშალოს ნებისმიერი წარდგენილი მასალა. წარდგენილი მასალის მიწოდებით თქვენ იძლევით გარანტიას, რომ თქვენ ფლობთ ან სხვაგვარად აკონტროლებთ თქვენს წარდგენილ მასალასთან დაკავშირებულ ყველა უფლებას და რომ თქვენი წარდგენილი მასალა არ ექვემდებარება მესამე მხარის (მათ შორის ნებისმიერი იმიჯის ან საჯაროობის უფლებებს) ნებისმიერ უფლებას.

## 5. შეწყვეტა და შეჩერება

1. **თქვენ მიერ შეწყვეტა.** თქვენ შეგიძლიათ ნებისმიერ დროს შეწყვიტოთ ეს ხელშეკრულება. თუ თქვენ შეიძინეთ სერვისებზე წვდომა Microsoft Azure-ის მეშვეობით, მაშინ უნდა გადაიხადოთ ნებისმიერი დასაფარი თანხა და დავალიანება.

2. **Microsoft-ის მიერ შეწყვეტა.** ჩვენ შეგვიძლია შევწყვიტოთ წინამდებარე ხელშეკრულუბა, მის საფუძველზე მინიჭებული ნებისმიერი უფლება, ან თქვენი ლიცენზია სერვისებზე, ჩვენი შეხედულებისამებრ, ნებისმიერ დროს, ნებისმიერი მიზეზით.

3. **შეჩერება.** ჩვენ შეიძლება შევაჩეროთ ან შევწყვიტოთ თქვენ მიერ სერვისების გამოყენება, თუ: (1) გონივრულობის ფარგლებში საჭიროა მომხმარებლის მონაცემებზე არაავტორიზებული წვდომის თავიდან ასაცილებლად; (2) თქვენ არ გააკეთეთ რეაგირება სავარაუდო დარღვევის შესახებ პრეტენზიაზე გონივრულ ვადაში; ან (3) თქვენ არღვევთ ან ჩვენ გონივრულობის ფარგლებში ვეჭვობთ, რომ თქვენ დაარღვიეთ ეს ხელშეკრულება.
    ჩვენ შევეცდებით შევაჩეროთ წვდომა სერვისების მინიმალურ ნაწილზე, რომლის შეჩერებაც აუცილებელია, სანამ ეს მდგომარეობა ან საჭიროება არსებობს. ჩვენ გაგაფრთხილებთ სანამ შევაჩერებთ ან შევწყვეტთ სერვისებს, გარდა იმ შემთხვევისა, როდესაც გონივრულად მიგვაჩნია, რომ დაუყოვნებლივ უნდა შევაჩეროთ ან შევწყვიტოთ ის. თუ თქვენ სრულად არ აღმოფხვრით შეჩერების მიზეზებს ჩვენს მიერ სერვისების შეჩერებიდან 60 დღის განმავლობაში, ჩვენ შეგვიძლია გავაუქმოთ ეს ხელშეკრულება და წავშალოთ თქვენი მომხმარებლის მონაცემები ყოველგვარი შენახვის ვადის გარეშე.

4. **შეწყვეტა სერვისების გამოუყენებლობის გამო.** ჩვენ შეიძლება შევაჩეროთ ან შევწყვიტოთ სერვისის ანგარიში უმოქმედობის ხანგრძლივი პერიოდის შემდეგ ან Microsoft-ის შეტყობინებებზე პასუხის გაუცემლობის შემთხვევაში. სერვისების შემთხვევაში, თუ თქვენ გაქვთ უფასო ანგარიში, ჩვენ შეგვიძლია შევწყვიტოთ ეს ხელშეკრულება და/ან წავშალოთ ნებისმიერი მომხმარებლის მონაცემი, რომელიც ავტომატურად გენერირებულია სერვისების რეგისტრაციის პროცესის დროს, თუ თქვენ ვერ ატვირთავთ ან შექმნით მომხმარებლის მონაცემებს სერვისის პირველად მიწოდებიდან 90 დღის განმავლობაში. ჩვენ გამოგიგზავნით შეტყობინებას ნებისმიერი ანგარიშის შეჩერებამდე ან შეწყვეტამდე ან მომხმარებლის მონაცემების წაშლამდე.

## 6. გარანტიები

**გარდა თანდართულ პირობებში მოცემული გარანტიისა, MICROSOFT და მისი შესაბამისი მომწოდებლები სერვისების მიწოდებას ახორციელებენ (MICROSOFT-ის შიგთავსის და MICROSOFT-ის პროგრამული უზრუნველყოფის ჩათვლით) “როგორც არის,” “ყველა დეფექტით” და “როგორც ხელმისაწვდომია” სახით. თქვენ გეკისრებათ მისი გამოყენების რისკი. ჩვენ არ გავცემთ გარანტიებს და პირობებს, იქნება ეს გამოხატული თუ ნაგულისხმევი სახის, კანონით გათვალისწინებული ან სხვა სახის, მათ შორის კომერციული სახით გამოყენებისთვის ვარგისობის, კონკრეტული მიზნით გამოსადეგობის და საავტორო უფლებების დარღვევის არ არსებობის გარანტიების ჩათვლით. თქვენ შეიძლება გქონდეთ დამატებითი უფლებები თქვენი ადგილობრივი კანონმდებლობის მიხედვით, რომლებსაც ეს შეთანხმება ვერ შეცვლის. ეს უფლებებზე უარის თქმა გამოიყენება მოქმედი კანონებით დაშვებული სრული მასშტაბით, მათ შორის კომერციული სახით გამოყენებისთვის ვარგისობის, კონკრეტული მიზნით გამოსადეგობის და საავტორო უფლებების დარღვევის არ არსებობის გარანტიების ჩათვლით.**

**მესამე მხარის შიგთავსი და მასალა. MICROSOFT არ აკონტროლებს, არ განიხილავს, არ ამოწმებს, არ ამტკიცებს ან არ იღებს პასუხისმგებლობას მესამე მხარის შიგთავსზე, ინფორმაციაზე, შეტყობინებებზე, მასალებზე, პროექტებზე, რომლებიც ხელმისაწვდომია ან მიბმულია სერვისების საშუალებით, გარდა იმ შემთხვევებისა, როცა გარანტირებულია ცალკე ხელშეკრულებაში, MICROSOFT არ აკეთებს განცხადებას და არ იძლევა გარანტიებს რაზეც არ უნდა იყოს ეს და არ იქნება პასუხისმგებელი ნებისმიერ ზემოთ ჩამოთვლილზე. თქვენ გეკისრებათ რისკი ნებისმიერ გარიგებაზე, რომელიც შეიძლება გქონდეთ ასეთ მესამე მხარეებთან.**

## 7. საჩივრისგან დაცვა

1. **დაცვა.** ჩვენ დაგიცავთ დამოუკიდებელი მესამე მხარის ნებისმიერი პრეტენზიისგან, რომ სერვისები ან პროგრამული უზრუნველყოფა არღვევს მის პატენტს, საავტორო უფლებებს ან სავაჭრო ნიშანს ან უკანონოდ იყენებს მის კომერციულ საიდუმლოებას. თქვენ უნდა დაგვიცვათ ნებისმიერი დამოუკიდებელი მხარის ყოველგვარი საჩივრისგან, რომელიც წარმოიშობა (1) თქვენი ან თქვენი საბოლოო მომხმარებლის მიერ სერვისების, Microsoft-ის შიგთავსის ან Microsoft-ის პროგრამული უზრუნველყოფის ბოროტად გამოყენებისგან; (2) თქვენი ან თქვენი საბოლოო მომხმარებლის მიერ წინამდებარე ხელშეკრულების დარღვევისგან; (3) ნებისმიერი შიგთავსი ან მონაცემისგან, რომელიც შეტანილია ან გამოიყენება სერვისებში თქვენი სახელით მოქმედი ან თქვენი საბოლოო მომხმარებლების მიერ.

2. **შეზღუდვები.** 7.1 ნაწილში მითითებული ჩვენი ვალდებულებები არ ვრცელდება პრეტენზიაზე ან ჯილდოზე, რომელიც ეფუძნება: (1) მომხმარებლის მონაცემებს, პროდუქტებს, რომლებიც Microsoft-ს არ ეკუთვნის, თქვენ მიერ სერვისებში შეტანილ ცვლილებებს, ან მასალებს, რომლებსაც თქვენ აწვდით ან ხელმისაწვდომს გახდით სერვისების გამოყენებისას; (2) თქვენ მიერ სერვისების კომბინაციას არა Microsoft-ის პროდუქტებთან, მონაცემებთან ან ბიზნეს პროცესთან და მათგან გამოწვეულ ზიანს; (3) თქვენ მიერ ჩვენი წერილობითი თანხმობის გარეშე Microsoft-ის სასაქონლო ნიშნის გამოყენებას, ან სერვისების გამოყენებაs მას შემდეგ, რაც შეგატყობინებთ, რომ შეწყვიტოთ მისი გამოყენება მესამე მხარის საჩივრის გამო; ან (4) თქვენ მიერ სერვისების რედისტრიბუციას ან გამოყენებაs ნებისმიერი დამოუკიდებელი მესამე მხარის სასარგებლოდ.

3. **სამართლებრივი დაცვის საშუალებები.** თუ ჩვენ გონივრულობის ფარგლებში ჩავთვლით, რომ 7.1 ნაწილის შესაბამისად გაკეთებული საჩივარი ხელს შეუშლის თქვენს მიერ სერვისების ან პროგრამული უზრუნველყოფის გამოყენებას, ჩვენ ვეცდებით: (1) მოვიპოვოთ თქვენ მიერ მისი გამოყენების გაგრძელების უფლება; ან (2) შევცვალოთ ან ჩავანაცვლოთ იგი ფუნქციონალურად ეკვივალენტური ვერსიით. თუ ეს ვარიანტები კომერციულად გონივრული არ არის, ჩვენ შეიძლება შევწყვიტოთ სერვისების ან პროგრამული უზრუნველყოფის გამოყენების თქვენი უფლება.

4. **ვალდებულებები.** თითოეულმა მხარემ დაუყოვნებლივ უნდა აცნობოს მეორე მხარეს ამ მე-7 ნაწილის მიხედვით არსებული საჩივრის შესახებ. მხარემ, რომელიც ითხოვს დაცვას, (1) მეორე მხარეს უნდა გადასცეს ერთპიროვნული კონტროლი საჩივრის მოგვარებასა და დაცვასთან დაკავშირებით; და (2) გაუწიოს მას გონივრული დახმარება სარჩელთან დაკავშირებით დაცვაში. მხარე, რომელიც უზრუნველყოფს დაცვას, (1) აუნაზღაურებს მეორე მხარეს ნაღდი ფულით გაწეულ გონივრულ ხარჯებს, რომელსაც ის ამ დახმარების გაწევისას გაწევს და (2) გადაიხდის ნებისმიერ არასასურველ საბოლოო გადაწყვეტილებასთან (ან მორიგების ოდენობას, რომელზეც მეორე მხარე თანახმაა) დაკავშირებულ თანხას. მხარეების დაცვის უფლებები და მე-7 ნაწილის თანახმად საბოლოო გადაწყვეტილების ან საქმის შეთანხმებით დამთავრებასთან დაკავშირებული უფლებები ანაცვლებს ნებისმიერ საერთო სამართალს ან კანონით გათვალისწინებულ კომპენსაციის ან ანალოგიურ უფლებებს და თითოეული მხარე უარს ამბობს ამ საერთო სამართლით გათვალისწინებულ უფლებებზე.

## 8. პასუხისმგებლობის შეზღუდვა

1. **შეზღუდვა.** ამ ხელშეკრულების საფუძველზე არსებული თითოეული მხარის მთლიანი პასუხისმგებლობა შემოიფარგლება პირდაპირი ზიანით იმ ოდენობით, რომელიც ამ ხელშეკრულების თანახმად გადასახდელია დეველოპერის სერვისებისთვის, რომელმაც წარმოქმნა ეს ვალდებულება 12 თვის განმავლობაში ამ ვალდებულების წარმოშობამდე ან უფასოდ გაწეული სერვისებისთვის, 500,00 ა.შ.შ. დოლარის ოდენობით (\$500,00 ა.შ.შ. დოლარი).

2. **გამორიცხვა. არცერთი მხარე, არც მისი მომწოდებლები არ იქნებიან პასუხისმგებელი შემოსავლის და მოგების დანაკარგზე, ან არაპირდაპირ, განზრახ, შემთხვევით, შედეგობრივ, საჯარიმო ან სადამსჯელო ზიანზე, იმ შემთხვევაშიც კი, თუ მხარემ იცოდა, რომ ისინი შესაძლებელი იყო.**

3. **შეზღუდვის გამონაკლისები.** ამ მე-8 ნაწილის თანახმად არსებული პასუხისმგებლობის შეზღუდვები ვრცელდება მოქმედი კანონმდებლობით ნებადართული სახით მაქსიმალურად, მაგრამ არ გამოიყენება: (1) მე-7 ნაწილით გათვალისწინებულ მხარეთა ვალდებულებებთან; ან (2) 3.2-3.4 პუნქტების დარღვევასთან ან სხვისი ინტელექტუალური საკუთრების უფლებების დარღვევასთან მიმართებით.

## 9. სხვადასხვა

1. **უფლებების შენარჩუნება.** ყველა უფლებას, რომელიც აქ არ არის მკაფიოდ მინიჭებული, ინარჩუნებს Microsoft. თქვენ აღიარებთ, რომ სერვისებთან მიმართებით არსებული ყველა ინტელექტუალური საკუთრების უფლება რჩება Microsoft-ის საკუთრებაში და არაფერი, რაც ამ ხელშეკრულებაშია მოცემული, არ გულისხმობს ამ ინტელექტუალური საკუთრების უფლების თქვენზე გადაცემას.

2. **შეტყობინებები.**
    შეტყობინებები უნდა გააგზავნოთ შემდეგ მისამართზე: Microsoft One Microsoft Way Redmond, WA 98052 USA

   თქვენ თანახმა ხართ მიიღოთ ჩვენგან ელექტრონული შეტყობინებები სერვისებთან დაკავშირებით, რომლებიც გაიგზავნება ელექტრონული ფოსტით თქვენს მიერ მითითებულ საბოლოო მომხმარებლის ან ადმინისტრატორის საკონტაქტო ინფორმაციაზე ან წარგიდგენენ სერვისით სარგებლობისას. თქვენ უნდა განაახლოთ თქვენი საკონტაქტო ინფორმაცია. შეტყობინებები ძალაშია ფოსტით გაგზავნის შემთხვევაში გადაცემის დადასტურების თარიღში, ელექტრონული ფოსტით გაგზავნის თარიღში და წარდგენის თარიღში, სერვისით სარგებლობით დროს წარდგენისას.

3. **გადაცემა და დელეგირება.** თქვენ არ გაქვთ ამ ხელშეკრულებით გათვალისწინებული რომელიმე უფლების ან ვალდებულების მთლიანად ან ნაწილობრივ გადაცემის უფლება, მათ შორის კონტროლის ცვლილებასთან დაკავშირებით, გარდა აპის ID-ისთვის, როგორც ეს მითითებულია 1.1 ნაწილში. თქვენს მიერ გათვალისწინებული უფლებების და ვალდებულებების ნებისმიერი გადაცემა ან დელეგირება ძალადაკარგულია. ჩვენ შეგვიძლია თავისუფლად გადავცეთ ან განვახორციელოთ ყველა უფლების და ვალდებულების გადაცემა ან დელეგირება, თქვენთვის შეტყობინების გაგზავნის გარეშე.

4. **დებულების ავტონომიურობა.** თუ ამ ხელშეკრულების რომელიმე ნაწილი ითვლება ძალადაკარგულად, დანარჩენი რჩება სრულ ძალაში.

5. **უფლებებზე უარის არ თქმა.** ამ ხელშეკრულების რომელიმე დებულების შეუსრულებლობა არ წარმოადგენს მასზე უარის თქმას.

6. **აგენტობის დაუშვებლობა.** ჩვენ ვართ დამოუკიდებელი კონტრაქტორები. ეს ხელშეკრულება არ ქმნის სააგენტოს, პარტნიორობას ან ერთობლივ საწარმოს.

7. **გარე ბენეფიციარების არ არსებობა.** ამ ხელშეკრულებას არ ჰყავს გარე ბენეფიციარები.

8. **მოქმედი კანონმდებლობა და ადგილი.** თუ თქვენ ცხოვრობთ (ან, თუ ბიზნესის, თქვენი საქმიანობის ძირითადი ადგილია) შეერთებულ შტატებში, იმ შტატის კანონები, სადაც თქვენ ცხოვრობთ (ან, ბიზნესი, სადაც მდებარეობს თქვენი ძირითადი ბიზნეს ადგილი) არეგულირებს ყველა საჩივარს, მიუხედავად კანონთა კონფლიქტის პრინციპებისა, გარდა იმისა, რომ ფედერალური კანონი არბიტრაჟის შესახებ არეგულირებს ყველა დებულებას, რომელიც ეხება არბიტრაჟს. თქვენ და ჩვენ შეუქცევად ვეთანხმებით, რომ შტატის ან ფედერალური სასამართლოების ექსკლუზიურ იურისდიქციას და ადგილს წარმოადგენს კინგის ოლქი, ვაშინგტონი, ყველა დავისთვის, რომელიც წარმოიქმნება ან დაკავშირებულია ამ პირობებთან ან სერვისებთან, რომლებიც განიხილება სასამართლოში (არბიტრაჟისა და მცირე საჩივრების სასამართლოს გარდა).

9. **მთლიანი ხელშეკრულება.** ეს ხელშეკრულება წარმოადგენს მთლიან შეთანხმებას მის საგანთან დაკავშირებით და ანაცვლებს ნებისმიერ წინა ან თანმხლებ კომუნიკაციას.

10. **მოქმედების გაგრძელება.** 1.2, 2.3-2.6, 3.2, 3.5, 4.2, 4.4, 5, 6, 7, 8, 9, და 10, და ყველა სხვა განმარტება.

11. **ა.შ.შ.-ის ექსპორტის იურისდიქცია.** სერვისები ექვემდებარება აშშ-ს ექსპორტის იურისდიქციას. თქვენ უნდა დააკმაყოფილოთ ყველა მოქმედი კანონი, მათ შორის ა.შ.შ.-ის ექსპორტის კონტროლის წესები, იარაღით ვაჭრობის საერთაშორისო წესები, საბოლოო მომხმარებლის, საბოლოო მოხმარებისა და დანიშნულების შეზღუდვები, რომლებიც გაცემულია შეერთებული შტატების და სხვა მთავრობების მიერ. დამატებითი ინფორმაციისთვის იხილეთ [Microsoft-ის პროდუქტების ექსპორტი](https://go.microsoft.com/fwlink/?linkid=306744).

12. **საერთაშორისო ხელმისაწვდომობა.** სერვისების ხელმისაწვდომობა, სპეციფიკური მახასიათებლებისა და ენის ვერსიების ჩათვლით, განსხვავდება ქვეყნების მიხედვით.

13. **ფორს-მაჟორი.** არცერთი მხარე არ იქნება პასუხისმგებელი ვალდებულებების შეუსრულებლობაზე, რომელიც გამოწვეულია ისეთი მიზეზებით, რომელიც მის გონივრულ კონტროლს არ ექვემდებარება (როგორიცაა ხანძარი, აფეთქება, ელექტროენერგიის გათიშვა, მიწისძვრა, წყალდიდობა, ძლიერი ქარიშხალი, გაფიცვა, ემბარგო, შრომითი დავები, სამოქალაქო ან სამხედრო ხელისუფლების ქმედებები, ომი, ტერორიზმი, მათ შორის კიბერ ტერორიზმი), ბუნებრივი კატასტროფები, ინტერნეტ ტრაფიკის მატარებლების ქმედებები ან უმოქმედობა, მარეგულირებელი ან სამთავრობო ორგანოების ქმედებები ან უმოქმედობა (მათ შორის, კანონების ან რეგულაციების მიღება ან მთავრობის სხვა აქტები, რომლებიც გავლენას ახდენენ სერვისების მიწოდებაზე).

14. **მოდიფიკაციები.** ჩვენ შეგვიძლია ნებისმიერ დროს შევიტანოთ ცვლილებები ამ ხელშეკრულებში თქვენთვის ინდივიდუალური შეტყობინების გაგზავნით ან მის გარეშე, დეველოპერის სერვისებისა და დოკუმენტაციის პორტალების იურიდიული ინფორმაციის განყოფილებაში (ან ჩვენს მიერ მითიითებულ ალტერნატიულ საიტზე) განახლებული ვერსიის გამოქვეყნებით, ან 9.ბ. ნაწილის თანახმად თქვენთვის შეტყობინების გაგზავნის გზით. ნებისმიერი ცვლილება ძალაში იქნება თქვენთვის შეტყობინების გაგზავნის შემდეგ ან გამოქვეყნებისთანავე. **ცვლილებების ამოქმედების შემდეგ თქვენ მიერ სერვისების გამოყენება ნიშნავს, რომ თქვენ ეთანხმებით ხელშეკრულებაში შეტანილ ცვლილებებს. თუ არ ეთანხმებით ახალ ხელშეკრულებას, უნდა შეწყვიტოთ სერვისების გამოყენება.**

## 10. განმარტებები

„**შიგთავსი**“ ნიშნავს დოკუმენტებს, ფოტოებს, ვიდეოებს, მონაცემებს და სხვა გრაფიკულ, ტექსტურ ან აუდიო-ვიზუალურ შიგთავსს.

„**დეველოპერის სერვისები**“ ნიშნავს სერვისებს, რომლებსაც ჩვენ ვაღიარებთ, როგორც ამ ხელშეკრულებით რეგულირებულს.

„**დეველოპერის პროგრამული უზრუნველყოფა**“ ნიშნავს Microsoft-ის პროგრამულ უზრუნველყოფას, რომელსაც ჩვენ მოგაწვდით დეველოპერის სერვისების ნაწილის სახით, დეველოპერის სერვისებთან გამოსაყენებლად.

„**დოკუმენტაციის პორტალები**“ ნიშნავს საიტს, რომელიც ხელმისაწვდომია აქ: [http://msdn.microsoft.com](https://msdn.microsoft.com/), [http://technet.microsoft.com](https://technet.microsoft.com/), <https://learn.microsoft.com>, <https://developer.microsoft.com> ან ჩვენს მიერ იდენტიფიცირებულ ალტერნატიულ საიტზე.

„**Microsoft-ის შიგთავსი**“ ნიშნავს Microsoft-ის და მისი მომწოდებლების მიერ მოწოდებულ სერვისის შიგთავსს.

„**Microsoft-ის პროგრამული უზრუნველყოფა**“ ნიშნავს Microsoft-ის პროგრამულ უზრუნველყოფას და კომპიუტერულ კოდს, კოდის ნიმუშისა და დეველოპერის პროგრამული უზრუნველყოფის ჩათვლით.

„**პროდუქტი, რომელიც Microsoft-ს არ ეკუთვნის**“ არის ნებისმიერი პროგრამული უზრუნველყოფა, მონაცემი, სერვისი, ვებსაიტი ან სხვა პროდუქტი, რომელიც ლიცენზირებულია, მოგყიდათ ან სხვაგვარად მოგაწოდათ სხვა სუბიექტმა, მიუხედავად იმისა, თქვენ იგი ჩვენი სერვისების მეშვეობით მიიღეთ თუ სხვა გზით.

„**შეთავაზების დეტალები**“ ნიშნავს ფასებს და დაკავშირებულ პირობებს, რომლებიც გამოიყენება დეველოპერის ფასიანი სერვისების შემთხვევაში.

„**გადახედვა**“ ნიშნავს Microsoft-ის მიერ შემოთავაზებული დეველოპერის სერვისების ან დეველოპერის პროგრამული უზრუნველყოფის წინასწარ გადახედვის, ბეტა ან სხვა წინასწარ გამოშვების ვერსიებს.

„**სერვისები**“ ნიშნავს დეველოპერის სერვისებს, დოკუმენტაციის პორტალებს და Microsoft-ის პროგრამულ უზრუნველყოფას, რომელსაც ჩვენ ვხდით თქვენთვის ხელმისაწვდომს ამ ხელშეკრულების შესაბამისად.

„**წარმოდგენილი მასალა**“ ნიშნავს შიგთავსს, კოდს, კომენტარებს, უკუკავშირს, წინადადებებს, ინფორმაციას ან მასალებს, რომლებსაც თქვენ გვაწვდით დოკუმენტაციის პორტალების ან ნებისმიერი სერვისის მეშვეობით საჯარო წვდომისთვის (და არა თქვენი პირადი გამოყენებისთვის ან თქვენი ავტორიზებული მომხმარებლების მიერ გამოსაყენებლად). წარმოდგენილ მასალაში არ შედის მომხმარებლის მონაცემები.

„**მომხმარებლის გეგმა**“ ნიშნავს თითო მომხმარებელზე დაფუძნებულ გამოწერას, საცდელ ან Microsoft-ის მიერ მინიჭებულ სხვა სარგებელს, რომელიც იძლევა დეველოპერის სერვისებზე წვდომის და ანგარიშის სერვისების შესაძლებლობას.

„**ჩვენ**“ და „**ჩვენს**“ ნიშნავს Microsoft-ს.

„**თქვენ**“ და „**თქვენი**“ ნიშნავს პირს ან ორგანიზაციას, რომელიც იღებს სერვისების გამოყენების ამ ხელშეკრულებას.
