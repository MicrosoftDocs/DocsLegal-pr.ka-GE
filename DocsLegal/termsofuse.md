---
title: გამოყენების პირობები
description: გამოყენებების პირობები იხილეთ learn.microsoft.com-ზე.
keywords: null
author: null
manager: null
ms.date: 06/13/2024
ms.service: learn
ms.assetid: 674fcfe7-14bb-4fe1-8a25-cbe6eca5dcd1
layout: ContentPage
---
# learn.microsoft.com — გამოყენების პირობები

## პირობების აღიარება

შემდეგი გამოყენების პირობები ("TOU") ვრცელდება თქვენ მიერ Microsoft Learn ვებსაიტის ([https://learn.microsoft.com](https://learn.microsoft.com)), Microsoft Learn Profile-სა და მასთან დაკავშირებული ნებისმიერი მომსახურების გამოყენებაზე. Microsoft იტოვებს უფლებას განაახლოს TOU ნებისმიერ დროს თქვენი შეტყობინების გარეშე. TOU-ს ყველაზე ახალი ვერსია შეიძლება ნახოთ "გამოყენების პირობების" ჰიპერტექსტის ბმულზე დაწკაპუნებით, რომელიც განლაგებულია ჩვენი ვებ გვერდების ბოლოს.

## სერვისის აღწერა

Microsoft Learn ვებსაიტის, Microsoft Learn-ისა და მასთან დაკავშირებული მომსახურებების მეშვეობით, Microsoft გაძლევთ წვდომას მრავალფეროვან რესურსებთან, ინტერაქტიული ტრენინგის გაკვეთილების, დოკუმენტაციის, ვიდეოების, დეველოპერის ხელსაწყოების, ჩამოტვირთვის ზონების, საკომუნიკაციო ფორუმებისა და პროდუქტის ინფორმაციის ჩათვლით (ერთობლივად "მომსახურებები"). ეს სერვისები, ნებისმიერი განახლების, გაფართოების, ახალი ფუნქციების ან/და ნებისმიერი ახალი ვებ თვისებების ჩათვთლით, ექვემდებარება TOU-ს.

## პერსონალური და არაკომერციული გამოყენების შეზღუდვა

თუ სხვა რამ არ არის მითითებული, ეს სერვისები არის თქვენი პერსონალური და არაკომერციული გამოყენებისთვის. თქვენ არ შეგიძლიათ შეცვალოთ, დააკოპიროთ, გაავრცელოთ, გადასცეთ, საჯაროდ გამოაქვეყნოთ, შეასრულოთ, განახორციელოთ, გამოაქვეყნოთ, ლიცენზიროთ, შექმნათ წარმოებული ნაწარმოებები, გადაიტანოთ ან გაყიდოთ სერვისებიდან მიღებული ნებისმიერი ინფორმაცია, პროგრამული უზრუნველყოფა, პროდუქტები ან მომსახურება (გარდა თქვენი საკუთარი, პერსონალური, არაკომერციული გამოყენებისთვის) Microsoft-ის წინასწარი წერილობითი თანხმობის გარეშე. საკუთარი უსაფრთხოებისთვის არ გამოაქვეყნოთ რაიმე კონფიდენციალური ინფორმაცია, როგორიცაა პაროლები, დაბადების თარიღები, სოციალური დაზღვევის ნომრები, პასპორტის ნომრები, საკრედიტო ბარათის ინფორმაცია ან ფინანსური ინფორმაცია.

## კონფიდენციალურობა და პერსონალური ინფორმაციის დაცვა

თქვენი კონფიდენციალურობა მნიშვნელობანია ჩვენთვის. გთხოვთ, წაიკითხოთ [Microsoft-ის კონფიდენციალურობის განცხადება](https://privacy.microsoft.com/privacystatement) („კონფიდენციალურობის განცხადება“), რადგან ის აღწერს მონაცემთა ტიპებს, რომლებსაც ჩვენ ვაგროვებთ თქვენგან და თქვენი მოწყობილობებიდან, როგორ ვიყენებთ ამ მონაცემებს და სამართლებრივ საფუძვლებს, რომლებიც ჩვენ გვაქვს ასეთი მონაცემების დამუშავებისთვის. კონფიდენციალურობის განცხადება აგრეთვე აღწერს, თუ როგორ იყენებს Microsoft გზავნილებს (რაც განსაზღვრულია ქვემოთ), კომენტარებს, სერვისების რეიტინგებს ან მიმოხილვებს, კომუნიკაციებს, ფაილებს, ფოტოსურათებს, დოკუმენტებს, აუდიოებს, ციფრულ ნამუშევრებს, პირდაპირ ტრანსლაციებს, ვიდეოებს და ნებისმიერ სხვა კონტენტს, რომელსაც თქვენ ატვირთავთ, შეინახავთ, გაუშვებთ ან გააზიარებთ სერვისების მეშვეობით (ერთობლივად "თქვენი კონტენტი"). სადაც დამუშავება ემყარება თანხმობას და კანონით ნებადართულ ფარგლებში, ამ პირობებზე თანხმობით თქვენ თანხმდებით Microsoft-ის მიერ თქვენი კონტენტისა და მონაცემების შეგროვებაზე, გამოყენებასა და გამჟღავნებაზე, როგორც ეს აღწერილია კონფიდენციალურობის განცხადებაში. ზოგიერთ შემთხვევაში ჩვენ მოგაწვდით ცალკე შეტყობინებას და მოვითხოვთ თქვენ თანხმობას, როგორც მითითებულია კონფიდენციალურობის განცხადებაში.

**მომხმარებლის საჯარო ინფორმაცია და შიგთავსი**: თქვენ მიერ მოწოდებული მომხმარებლის ინფორმაცია (მათ შორის თქვენი მომხმარებლის სახელი, საჩვენებელი სახელი, ავატარის სურათი, ბიოგრაფია, თქვენი სამუშაო პოზიცია და ორგანიზაცია, თქვენი საქმიანობა Microsoft Learn-ის ვებსაიტზე და თქვენი მომხმარებლის მიღწევები) შეიძლება ნახონ სხვებმა. Microsoft Learn-ის პროფილის გამოსაყენებლად საჭიროა მხოლოდ მომხმარებლის სახელის და საჩვენებელი სახელის მიწოდება. ყველა დანარჩენი ველი არასავალდებულოა. თქვენ ნებისმიერ დროს შეგიძლიათ განაახლოთ მომხმარებლის სახელი და საჩვენებელი სახელი. Microsoft-მა ასევე შეიძლება შეაგროვოს და საჯაროდ აჩვენოს Microsoft Learn Profile-ში დარეგისტრირების თარიღი და თქვენი კავშირი Microsoft-თან.

სხვებმა შეიძლება ნახონ ნებისმიერი კონტენტი, რომელსაც თქვენ აქვეყნებთ საჯაროდ. თქვენ შეგიძლიათ გარკვეული ტიპის კონტენტის წაშლა მათი განთავსების შემდეგ, მაგრამ არა ყველა სახის კონტენტი შეიძლება წაიშალოს მისი საჯაროდ გამოქვეყნების შემდეგ.

## ამ ვებგვერდზე ხელმისაწვდომი პროგრამული უზრუნველყოფის სპეციფიკური შეტყობინება

ნებისმიერი პროგრამული უზრუნველყოფა, რომელიც ხელმისაწვდომი გახდება სერვისებიდან ჩამოსატვირთად ("პროგრამული უზრუნველყოფა") Microsoft-ის ან/და მისი მომწოდებლების საავტორო უფლებებით დაცული ობიექტია. პროგრამული უზრუნველყოფის გამოყენება რეგულირდება საბოლოო მომხმარებლის სალიცენზიო ხელშეკრულების პირობებით, ასეთის არსებობის შემთხვევაში, რომელიც თან ახლავს ან მოყვება პროგრამულ უზრუნველყოფას ("სალიცენზიო შეთანხმება"). საბოლოო მომხმარებელს არ შეუძლია დააყენოს ნებისმიერი პროგრამული უზრუნველყოფა, რომელსაც მოჰყვება სალიცენზიო ხელშეკრულება ან მასში ჩართულია, თუკი იგი თავიდან არ დაეთანხმება სალიცენზიო ხელშეკრულების პირობებს. მესამე მხარის სკრიპტები ან კოდი, რომელიც დაკავშირებულია ან მითითებულია ამ ვებგვერდზე, ლიცენზირებულია თქვენთვის მესამე მხარის, ამ კოდის მფლობელის, მიერ და არა Microsoft-ის მიერ.

პროგრამული უზრუნველყოფა ხდება ხელმისაწვდომი ჩამოტვირთვისათვის მხოლოდ საბოლოო მომხმარებლის გამოყენებისთვის, სალიცენზიო შეთანხმების თანახმად. პროგრამული უზრუნველყოფის ნებისმიერი რეპროდუცირება ან გავრცელება, რომელიც არ არის თანხმობაში სალიცენზიო შეთახმებასთან, პირდაპირ აკრძალულია კანონით და შეიძლება გამოიწვიოს მკაცრი სამოქალაქო ან სისხლისსამართლებრივი სანქციები. დამრღვევები დაისჯებიან მაქსიმალურად.

ზემოხსენებულის შეზღუდვის გარეშე პროგრამული უზრუნველყოფის კოპირება ან გამრავლება ნებისმიერ სხვა სერვერზე ან ლოკაციაზე შემდგომი რეპროდუქციისა თუ გავრცელებისთვის ცალსახად აკრძალულია, გარდა იმისა, თუ ასეთი გამრავლება ან გავრცელება არ არის აშკარად ნებადართული ასეთი პროგრამული უზრუნველყოფის თანმხლები სალიცენზიო შეთანხმებით.

პროგრამული უზრუნველყოფა გარანტირებულია, თუ საერთოდ, მხოლოდ სალიცენზიო შეთანხმების პირობების შესაბამისად. სალიცენზიო შეთაბნხმებაში გარანტირებულის გარდა, MICROSOFT CORPORATION აქ უარყოფს ყველა გარანტიას და პირობებს, პროგრამულ უზრუნველყოფასთან დაკავშირებით, მათ შორის ყველა გარანტიებს და პირობებს კომერციული ვარგისიანობის, მიუხედავად იმისა, ისინი პირდაპირ გამოხატულია, იგულისხმება ან დაკანონებულია, ვარგისია განსაკუთრებული მიზნისთვის, სათაურის და დარღვევის გარეშეა. თქვენი მოხერხებულობისთვის MICROSOFT-მა შეიძლება გახადოს ხელმისაწვდომი, როგორც სერვისების ნაწილი ან მის პროგრამულ პროდუქტებში, ინსტრუმენტებსა და უტილიტებში გამოსაყენებლად ან/და ჩამოსატვირთად. MICROSOFT არ იძლევა რაიმე გარანტიას იმ შედეგების სიზუსტესთან დაკავშირებით, რომელიც გამომდინარეობს ნებისმიერი ასეთი ინსტრუმენტისა და უტილიტისგან. გთხოვთ სცეთ პატივი სხვათა ინტელექტუალური საკუთრების უფლებებს, როდესაც იყენებთ ინსტრუმენტებს ან უტილიტებს, ხელმისაწვდომს სერვისებზე ან MICROSOFT-ის პროგრამული უზრუნველყოფის პროდუქტებში.

შეზღუდული უფლებების პირობები. ნებისმიერი პროგრამული უზრუნველყოფა, რომელიც ჩამოტვირთულია სერვისებიდან ამერიკის შეერთებული შტატების, მისი სააგენტოებისა და/ან სახელმწიფო ორგანოების მიერ ან მათი სახელით ("ა.შ.შ-ის მთავრობა“) მოწოდებულია შეზღუდული უფლებებით. ა.შ.შ.-ის მთავრობის მიერ გამოყენება, ასლის გაკეთება ან გამჟღავნება ექვემდებარება შეზღუდვებს, რომლებიც მითითებულია DFARS 252.227-7013-ის ტექნიკურ მონაცემებსა და კომპიუტერული პროგრამის უზრუნველყოფაში არსებული უფლებების (c)(1)(ii) ქვეპარაგრაფში ან 48 CFR 52.227-19, კომერციული პროგრამული უზრუნველყოფა - შეზღუდული უფლებების (c)(1) და (2) ქვეპარაგრაფებში. მწარმოებელია Microsoft Corporation, 1, Microsoft Way, Redmond, WA 98052-6399.

## ამ ვებგვერდზე ხელმისაწვდომი დოკუმენტების სპეციფიკური შეტყობინება

გარკვეული დოკუმენტაცია შეიძლება დაექვემდებაროს მკაფიო სალიცენზიო პირობებს, რომლებიც განსხვავდება აქ მოცემული პირობებისგან. იმ შემთხვევბში, თუ პირობები კონფლიქტში არიან, უპირატესი ძალა აქვთ ლიცენზიის მკაფიო პირობებს.
სერვისებიდან დოკუმენტების (როგორიცაა ოფიციალური დოკუმენტები, პრესრელიზები, მონაცემთა ცხრილები და ხშირად დასმული კითხვები) გამოყენების ნებართვა მოცემულია იმ პირობით, რომ (1) ქვემოთ მოყვანილი საავტორო უფლებების შეტყობინება გამოჩნდება ყველა ასლში და გამოჩნდება როგორც საავტორო უფლებების შეტყობინება, ასევე ეს ნებართვის შეტყობინება, (2) სერვისებიდან ასეთი დოკუმენტები გამოიყენება მხოლოდ საინფორმაციო და არაკომერციული ან პირადი მიზნებისთვის და არ იქნება კოპირებული ან გამოქვეყნებული რომელიმე ქსელურ კომპიუტერზე ან ტრანსლირებული მედიაში და (3) დოკუმენტების არანაირი ცვლილებები არ მოხდება. აკრედიტებულ საგანმანათლებლო დაწესებულებებს, როგორიცაა K-12, უნივერსიტეტები, კერძო/საჯარო კოლეჯები და სახელმწიფო მუნიციპალური კოლეჯები, შეუძლიათ ჩამოტვირთონ და გაამრავლონ დოკუმენტები საკლასო ოთახში გავრცელებისათვის. გავრცელება საკლასო ოთახის გარეთ მოითხოვს მკაფიო წერილობით ნებართვას. ნებისმიერი სხვა მიზნისთვის გამოყენება, პირდაპირ აკრძალულია კანონით და შეიძლება გამოიწვიოს მკაცრი სამოქალაქო ან სისხლისსამართლებრივი სანქციები. დამრღვევები დაისჯებიან მაქსიმალურად.

ზემოთ მითითებული დოკუმენტები არ შეიცავს Microsoft.com ვებსაიტის დიზაინს ან მაკეტს ან სხვა Microsoft-ის კუთვნილ, ან მის მიერ მართულ, ლიცენზირებულ ან კონტროლირებად საიტს. Microsoft-ის ვებ – გვერდის ელემენტები დაცულია სავაჭრო გაფორმებით, სასაქონლო ნიშნით, არაკეთილსინდისიერი კონკურენციის და სხვა კანონებით და მათი მთლიანად ან ნაწილობრივ კოპირება ან იმიტაცია არ შეიძლება. არანაირი ლოგოტიპი, გრაფიკა, ხმა ან გამოსახულება Microsoft-ის ნებისმიერი ვებ-გვერდიდან არ შეიძლება იყოს კოპირებული ან რეტრანსლირებული, თუ ეს პირდაპირ არ არის ნებადართული Microsoft-ის მიერ.

## პასუხისმგებლობაზე უარის თქმა და პასუხისმგებლობის შეზღუდვა სერვისებზე

MICROSOFT ან/და მისი შესაბამისი მიმწოდებლები არ ამტკიცებენ სერვისების ვარგისიანობას ან დოკუმენტებში შემავალი ინფორმაციის და მასთან დაკავშირებული გრაფიკული მასალების ვარგისიანობას, რომლებიც გამოქვეყნებულია, როგორც სერვისების ნაწილი, ნებისმიერი მიზნისთვის. ყველა სერვისი, დოკუმენტი და გრაფიკული მასალა მიეწოდება "როგორც არის", ნებისმიერი სახის გარანტიის გარეშე. MICROSOFT ან/და მისი შესაბამისი მიმწოდებლები ამით უარყოფენ ყველა გარანტიას და პირობებს სერვისების, ინფორმაციის და დაკავშირებული გრაფიკული მასალის მიმართ, მათ შორის კომერციული ვარგისიანობის ყველა გარანტიას და პირობას, მიუხედავად იმისა, ისინი პირდაპირ გამოხატულია, იგულისხმება ან დაკანონებულია, ვარგისია განსაკუთრებული მიზნისთვის, სათაურის და დარღვევის გარეშეა. არავითარ შემთხვევაში MICROSOFT ან/და მისი შესაბამისი მიმწოდებლები არ იქნებიან პასუხისმგებელი ნებისმიერი განსაკუთრებული, არაპირდაპირი ან მეორადი ზიანისთვის ან რაიმე სახის ზიანისთვის, რაც იქნება გამოწვეული გამოყენების, მონაცემების ან მოგების დაკარგვით, ან კონტრაქტის მოქმედებიდან, დაუდევრობიდან ან სხვა არამართლზომიერი მოქმედებიდან, რომლებიც წარმოიქმნება სერვისებიდან ან მათთან დაკავშირებით, მათ შორის ინფორმაციის გამოყენების ან შესრულების, რომლებიც ხელმისაწვდომია სერვისებიდან.

სერვისებზე გამოქვეყნებულ დოკუმენტებში და დაკავშირებულ გრაფიკულ მასალებში შეიძლება იყოს ტექნიკური უზუსტობები ან ტიპოგრაფიული შეცდომები. აქ მყოფ ინფორმაციას პერიოდულად ემატება ცვლილებები. MICROSOFT-ს ან/და მის შესაბამის მიმწოდებლებს შეუძლიათ ნებისმიერ დროს გაუმჯობესებების ან/და ცვლილებების შეტანა აქ აღერილ პროდუქტ(ებ)ში ან/და პროგრამ(ებ)ში.

არავითარ შემთხვევაში MICROSOFT ან/და მისი შესაბამისი მიმწოდებლები არ იქნებიან პასუხისმგებელი ნებისმიერი განსაკუთრებული, არაპირდაპირი ან მეორადი ზიანისთვის ან რაიმე სახის ზიანისთვის, რაც იქნება გამოწვეული გამოყენების, მონაცემების ან მოგების დაკარგვით, ან კონტრაქტის მოქმედებიდან, დაუდევრობიდან ან სხვა არამართლზომიერი მოქმედებიდან, რომლებიც წარმოიქმნება სერვისებიდან, პროგრამული უზრუნველყოფიდან, დოკუმენტებიდან, სერვისების მიწოდებიდან ან მიწოდების შეუძლებლობიდან ან მათთან დაკავშირებით გამოყენების ან შესრულების, ან ინფორმაციის, რომელიც ხელმისაწვდომია სერვისებიდან.

## Microsoft Learn-ის პროფილის ანგარიში, პაროლი და უსაფრთხოება

ზოგიერთ მომსახურებასთან წვდომისთვის შეიძლება დაგჭირდეთ Microsoft-ის ანგარიში, Azure Active Directory-ის ან Microsoft Learn Profile-ის ანგარიში.

**Microsoft-ის ანგარიში**. თქვენი Microsoft-ის ანგარიში გაძლევს საშუალებას ხელი მოაწეროთ პროდუქტებს, ვებსაიტებს და სერვისებს, რომლებსაც მოგაწვდიან Microsoft და Microsoft-ის ზოგი პარტნიორები. თქვენ შეგიძლიათ შექმნათ Microsoft-ის ანგარიში რეგისტრირებით [ონლაინ](https://signup.live.com/). Microsoft-ის ანგარიშები ექვემდებარება [Microsoft-ის სერვისების შეთანხმებას](https://www.microsoft.com/servicesagreement/).

**Azure Active Directory-ის ანგარიში**. თქვენ შეგიძლიათ გქონდეთ Microsoft-ის ანგარიში იმ ორგანიზაციის მეშვეობით, რომელსაც ეკუთვნით. გთხოვთ დაუკავშირდეთ თქვენი ორგანიზაციის ადმინისტრატორს ამ ანგარიშის შესახებ ინფორმაციის მისაღებად.

**Microsoft Learn Profile-ის ანგარიში**. თქვენი Microsoft Learn Profile-ის ანგარიში საშუალებას გაძლევთ, შეხვიდეთ Microsoft Learn-ის ვებსაიტზე და გამოიყენოთ დაკავშირებული მომსახურებები, მათ შორის უფასო წვდომა სასწავლო რესურსებთან, მიღწევების განბლოკვა, რეიტინგი, კომენტარის გაკეთება, შიგთავსის გამოქვეყნება და სხვა ინტერაქტიული მომსახურებების გამოყენება. თქვენ შეგიძლიათ, შექმნათ Microsoft Learn Profile-ის ანგარიში Microsoft Learn Profile-ში მომხმარებლის სახელის შექმნით, Microsoft-ის ანგარიშით ან Azure Active Directory-ის ანგარიშით შესვლის შემდეგ.

თქვენ ეთანხმებით, რომ არ გამოიყენოთ რაიმე ყალბი, არაზუსტი ან შეცდომაში შემყვანი ინფორმაცია თქვენს Microsoft Learn Profile-ის ანგარიშზე დარეგისტრირებისას. თქვენ სრულად ხართ პასუხისმგებელი თქვენი პაროლის და ანგარიშის კონფიდენციალურობაზე. ამასთანავე, თქვენ სრულად ხართ პასუხისმგებელი თქვენი პაროლის და ანგარიშის კონფიდენციალურობაზე. თქვენ ეთანხმებით დაუყოვნებლივ შეატყობინოთ Microsoft-ს თქვენი ანგარიშის რაიმე უნებართვო გამოყენებაზე ან უსაფრთხოების რაიმე სხვა დარღვევის შესახებ. Microsoft არ იქნება პასუხისმგებელი რაიმე ზარალზე, რომელიც თქვენ შეიძლება განიცადოთ ვინმე სხვის მიერ თქვენი პაროლის ან ანგარიშის გამოიყენებით, გეცოდინებათ ეს თქვენ თუ არა. მაგრამ თქვენ შეიძლება იყოთ პასუხისმგებელი ზარალზე, რომელსაც განიცდის Microsoft ან სხვა მხარე იმის გამო, თუ ვინმე სხვა გამოიყენებს თქვენ ანგარიშს ან პაროლს. თქვენ არ შეგიძლიათ ვინმე სხვის ანგარიშის გამოყენება ნებისმიერ დროს, ანგარიშის მფლობელის ნებართვის გარეშე.

თუ თქვენ შექმნით Microsoft Learn Profile-ის ანგარიშს ისეთი სუბიექტის სახელით, როგორიც არის თქვენი ბიზნესი ან დამსაქმებელი, თქვენ აცხადებთ, რომ გაქვთ კანონიერი უფლებამოსილება, დააკავშიროთ ეს პირი წინამდებარე პირობებთან. თქვენ არ შეგიძლიათ თქვენი Microsoft Learn Profile-ის ანგარიშში შესვლის მონაცემების სხვა მომხმარებელსა თუ ორგანიზაციაზე გადაცემა. თქვენი ანგარიშის დასაცავად შეინახეთ თქვენი ანგარიშის დეტალები კონფიდენციალურად. თქვენ ხართ პასუხისმგებელი ყველა აქტივობაზე, რომელიც ხდება თქვენი Microsoft Learn Profile-ის ანგარიშის ფარგლებში.

თქვენ შეგიძლიათ, დახუროთ თქვენი Microsoft Learn Profile-ის ანგარიში თქვენი Microsoft Learn Profile-ის ანგარიშის პარამეტრებთან წვდომით.

## არანაირი უკანონო ან აკრძალული გამოყენება

სერვისების თქვენი გამოყენების პირობაა ის, რომ თქვენ არ გამოიყენებთ სერვისებს რაიმე მიზნისთვის, რაც უკანონოა ან აკრძალულია ამ პირობებით და შეტყობონებებით. თქვენ არ გაქვთ უფლება გამოიყენოთ სერვისები რაიმე ფორმით, რამაც შეიძლება ზიანი მიაყენოს, გამორთოს, გადატვირთოს ან შეაფერხოს ნებისმიერი Microsoft სერვერი, ან ქსელ(ებ)ი, რომლებიც დაკავშირებულია Microsoft-ის სერვერთან, ან ხელი შეუშალოთ რომელიმე სხვა მხარის მიერ ნებისმიერი სერვისების გამოყენებას და სარგებლობას. თქვენ არ გაქვთ უფლება განახორციელოთ უნებართვო შეღწევის მცდელობა სერვისებზე, სხვა ანგარიშებზე, კომპიუტერულ სისტემებზე ან ქსელებზე, რომლებიც მიერთებულია რომელიმე Microsoft სერვერთან ან რომელიმე სერვერთან ჰაკერობის, პაროლის შერჩევით ან რაიმე სხვა ხერხით. თქვენ არ შეგიძლიათ მოიპოვოთ ან სცადოთ მოიპოვოთ რაიმე მასალა ან ინფორმაცია ნებისმიერი საშუალებით, რომელიც არ არის განზრახ ხელმისაწვდომი სერვისების საშუალებით.

## პროცედურები 

ციფრული უსაფრთხოების უზრუნველსაყოფად, თუ როგორ ურთიერთობენ მომხმარებლები ერთმანეთთან მათ შიგთავსსა და ქცევაში, მომსახურებებს აქვს წესები იმის შესახებ, თუ რა ტიპის შიგთავსი და ქცევა არ არის დაშვებული. აკრძალული შიგთავსი წაიშლება. თქვენი ანგარიში შეიძლება შეჩერდეს ან წაიშალოს მომსახურებებიდან, თუ მავნე შიგთავსს გამოაქვეყნებთ.  

### ბულინგი და შევიწროება 

ჩვენ არ დავუშვებთ შიგთავსს ან ქცევას, რომელიც მიზანმიმართულად შეურაცხყოფს ადამიანს ან ჯგუფს. ეს მოიცავს ნებისმიერ მოქმედებას, რომელიც: 

- ავიწროებს, აშინებს ან ემუქრება სხვებს.
- ვნებს ადამიანებს შეურაცხყოფით ან დამცირებით. 
- აგრძელებს კონტაქტს ან ურთიერთქმედებას, რომელიც არასასურველია, განსაკუთრებით მაშინ, როდესაც კონტაქტი იწვევს სხვებისთვის ტრავმის შიშს. 

### ბავშვთა სექსუალური ექსპლუატაცია და ძალადობა (CSEA) 

ჩვენ არ ვუშვებთ ბავშვების ექსპლუატაციას, ზიანის მიყენებას ან დაზიანების საფრთხეს მომსახურებებზე, CSEA არის ნებისმიერი შიგთავსი ან აქტივობა, რომელიც ზიანს აყენებს ან წარმოადგენს ბავშვის დაზიანების საფრთხეს ექსპლუატაციის, ტრეფიკინგის, გამოძალვის ან მუქარის მეშვეობით. ეს მოიცავს ვიზუალური მედიის გაზიარებას, რომელიც მოიცავს სექსუალურ შიგთავსს, რომელშიც ფიგურირებს ბავშვი ან ადგილი აქვს მის სექსუალიზირებას. CSEA ასევე მოიცავს ყურადღების გამოხატვას, რომელიც წარმოადგენს ბავშვებთან არასათანადო ინტერაქციას კონტაქტით, პირადი შეტყობინებების გაგზავნით ან ბავშვთან საუბრით სექსის ან სექსუალური შიგთავსის მოთხოვნის ან შეთავაზების გზით, სექსუალური შინაარსის შიგთავსის გაზიარებას და ბავშვთან შეხვედრის დაგეგმვას სქესობრივი კავშირისთვის. ბავშვი არის ნებისმიერი 18 წლამდე ან იმ ასაკის პირი, რომელსაც მოქმედი კანონმდებლობით სრულწლოვანებამდე არ მიუღწევია. 

ჩვენ ავტომატურად წავშლით ნებისმიერი მომხმარებლის Microsoft Learn-ის ანგარიშს, რომელიც გამოაქვეყნებს CSEA-ს. 

### ზიანის კოორდინაცია  

მომსახურებები არასოდეს უნდა იქნეს გამოყენებული ადამიანებისთვის ზიანის მიყენების მიზნით, მათ შორის სხვებთან მუშაობისას ფიზიკური ზიანის მიყენების მიზნით. დაუშვებელია სხვებთან თანამშრომლობა ან კონკრეტული გეგმების შედგენა ვინმესთვის ფიზიკური ზიანის მიყენების საერთო მიზნით. 

### გრაფიკული ძალადობა და დაზიანება  

რეალურ სამყაროში ძალადობრივი შიგთავსი მომხმარებლებისთვის შეიძლება იყოს შემაშფოთებელი, შეურაცხმყოფელი ან ტრავმულიც კი. 

ჩვენ არ დავუშვებთ ვიზუალურ შიგთავსს, რომელიც ხელს უწყობს რეალურ სამყაროში ძალადობას ან ადამიანთა დაზიანებას. 

ეს შეიძლება შეიცავდეს სურათებს ან ვიდეოებს, რომლებიც აჩვენებს შემდეგს: 

- სერიოზული ფიზიკური ზიანის ან სიკვდილის რეალური ქმედებები პირის ან ჯგუფის მიმართ. 
- ოჯახური ძალადობა რეალური პირის ან ადამიანების მიმართ. 
- მძიმე შედეგები ან ფიზიკური ტრავმა, როგორიცაა შინაგანი ორგანოები ან ქსოვილები, ადამიანის დამწვარი სხეულის ნარჩენები, მოკვეთილი კიდურები ან თავის მოკვეთა. 

### სიძულვილის ენა და დისკრიმინაცია  

ჩვენ არ დავუშვებთ სიძულვილის შემცველ შიგთავსს, რომელიც თავს ესხმის, შეურაცხყოფს ან ამცირებს ვინმეს ისეთი ნიშნით, როგორიცაა რასა, ეთნიკური წარმომავლობა, სქესი, გენდერული იდენტობა, სექსუალური ორიენტაცია, რელიგია, ეროვნული წარმომავლობა, ასაკი, შშმ პირის სტატუსი ან კასტა. 

სიძულვილის ენა მოიცავს: 

- ადამიანების შესახებ მავნე სტერეოტიპების გავრცელებას სხვადასხვა მახასიათებლის გამო. 
- დეჰუმანიზაციურ განცხადებებს, როგორიცაა ვინმეს შედარება ცხოველთან ან სხვა არა ადამიანთან, სხვადასხვა მახასიათებლის გამო. 
- ვინმეს მიმართ ძალადობის წახალისებას ან მხარდაჭერას სხვადასხვა მახასიათებლის გამო. 
- ადამიანების სეგრეგაციის, გარიყვის ან დაშინებისკენ მოწოდებას სხვადასხვა მახასიათებლის გამო. 
- სიმბოლოებს, ლოგოებს ან სხვა გამოსახულებებს, რომლებიც აღიარებულია, როგორც სიძულვილის ან რასობრივი უპირატესობის გამოხატულება. 

### თანხმობის გარეშე ინტიმური გამოსახულების გავრცელებას და ინტიმურ გამოძალვას  

ჩვენ არ დავუშვებთ ვინმეს სექსუალურად ინტიმური სურათების გაზიარებას მათი ნებართვის გარეშე, რომელსაც ასევე უწოდებენ არაკონსენსუალურ ინტიმურ გამოსახულებებს ან NCII-ს. და არც რაიმე შიგთავსს, რომელიც იწონებს, მხარს უჭერს ან ითხოვს NCII-ს. 

ზოგადად, თუ ვიდეოს ან სურათს აქვს შემდეგი მახასიათებლები, ჩვენ მას განვიხილავთ როგორც NCII-ს: 

- ის გადაღებულია პირად და არა პროფესიულ გარემოში. 
- ეს აჩვენებს სექსუალურ აქტივობას, სიშიშვლეს ან სხეულის სექსუალიზირებულ ნაწილს.  
- სურათზე ნაჩვენები ადამიანი არ ეთანხმებოდა გამოსახულების არც შექმნას და არც გაზიარებას. 

გარდა ამისა, Microsoft არ დაუშვებს NCII-ის გაზიარების ან გამოქვეყნების რაიმე საფრთხეს, რომელსაც ასევე ინტიმურ გამოძალვას უწოდებენ. ეს მოიცავს თხოვნას ან მუქარას, რომ მიიღოს ფული, სურათები ან სხვა ღირებული ნივთები NCII-ის საჯაროდ გამოუქვეყნებლობის სანაცვლოდ.  

### სექსუალური შუამდგომლობა  

ჩვენ არ დავუშვებთ, ადამიანებმა გამოიყენონ პროდუქტები და მომსახურებები სექსის, სექსუალური მომსახურების ან სექსუალური შიგთავსის თხოვნის ან შესთავაზებისთვის ფულის ან სხვა ღირებული ნივთის სანაცვლოდ. 

### თვითმკვლელობა და თვითდაზიანება  

ჩვენ ვმუშაობთ იმაზე, რომ წავშალოთ ნებისმიერი შიგთავსი თვითმკვლელობისა და თვითდაზიანების შესახებ, რომელიც შეიძლება საშიში იყოს. ჩვენ ასევე ვიცით, რომ ადამიანებმა შეიძლება გამოიყენონ ჩვენი მომსახურებები ფსიქიკურ ჯანმრთელობაზე სასაუბროდ, გააზიარონ თავიანთი ისტორიები ან შეუერთდნენ ჯგუფებს სხვებთან, ვინც დაზარალებულია თვითმკვლელობის შემთხვევების ან თვითდაზიანების შედეგად. 

ეს მოიცავს შემდეგს (შეზღუდვის გარეშე): 

- ზოგადი საშუალებების მხარდაჭერა, რომლითაც ადამიანებს შეუძლიათ, დაასრულონ სიცოცხლე, როგორიცაა იარაღი, თავის ჩამოხრჩობა ან ნარკოტიკების გადაჭარბებული დოზის მიღება. 
- ვინმეს წახალისება, რომ სიცოცხლე დაასრულოს. 
- რეალური თვითმკვლელობის ან მისი მცდელობის სურათების ჩვენება. 
- თვითმკვლელობით გარდაცვლილთა ქება საკუთარი სიცოცხლის ხელყოფისთვის. 

თვითდაზიანების შიგთავსი, რომელიც აჩვენებს, იწონებს ან შთააგონებს, რომ საკუთარ თავს მიაყენონ ფიზიკური დაზიანება, მათ შორის სხეულის დაჭრის, დაწვის ან ამოკვეთის გზით. ის ასევე მოიცავს შიგთავსს, რომელიც წაახალისებს ან აძლევს მითითებებს კვებითი აშლილობის, ან სისტემატური ჭარბი ან ნაკლები კვების შესახებ. 

### ტერორიზმი და ძალადობრივი ექსტრემიზმი  

ჩვენ არ დავუშვებთ შიგთავსს, რომელიც იწონებს ან მხარს უჭერს ტერორისტებს ან მოძალადე ექსტრემისტებს, ეხმარება მათ რეკრუტირებაში, ან წაახალისებს ან საშუალებას აძლევს მათ საქმიანობას. ჩვენ ვხელმძღვანელობთ გაეროს უშიშროების საბჭოს კონსოლიდირებული სიით ტერორისტების ან ტერორისტული ჯგუფების იდენტიფიცირებისთვის. მოძალადე ექსტრემისტები მოიცავს ადამიანებს, რომლებიც იზიარებენ ძალადობის ან ძალადობრივი სიძულვილის იდეოლოგიას სხვა ჯგუფის მიმართ. 

ჩვენ წავშლით ნებისმიერი მომხმარებლის Microsoft Learn-ის ანგარიშს, რომელიც გამოაქვეყნებს ტერორიზმისა და ძალადობრივი ექსტრემიზმის შიგთავსს.  

### ტრეფიკინგი  

ჩვენ არ დავუშვებთ რაიმე შიგთავსს, რომელიც ახორციელებს ადამიანებით ვაჭრობას. ტრეფიკინგი ხდება მაშინ, როდესაც ვინმე სხვას იყენებს პირადი სარგებლობისთვის, ართმევს მათ ადამიანის უფლებებს. 

ტრეფიკინგი, ჩვეულებრივ, მოიცავს სამ ნაწილს 

- ადამიანების დაბრუნების, გადაყვანის, გადაადგილების, ანგარიშსწორების ან გატაცების აქტი. 
- მუქარის, სიცრუის, თაღლითობის ან იძულების გამოყენება ან გამოყენების მცდელობა ამ ქმედებების შესასრულებლად. 
- ეს მოქმედებები ხდება ფულის, სტატუსის ან სხვა სახის მოგებისთვის. 

ტრეფიკინგი მოიცავს ადამიანების იძულებას, რომ იმუშაონ, დაქორწინდნენ, ჩაერთონ სექსუალურ აქტივობაში ან გაიარონ სამედიცინო მკურნალობა ან ოპერაციები მათი თანხმობის გარეშე და არ შემოიფარგლება ასაკითა თუ წარმომავლობით. 

### ძალადობრივი მუქარა, ძალადობის წაქეზება და შექება  

ჩვენ არ დავუშვებთ შიგთავსს, რომელიც წაახალისებს ძალადობას სხვა ადამიანების მიმართ, მუქარით ან წაქეზებით. 

ძალადობის მუქარა არის სიტყვები, რომლებიც აჩვენებს ვინმესთვის სერიოზული ფიზიკური ზიანის მიყენების კონკრეტულ განზრახვას.  

წაქეზება არის მასალა, რომელიც წაახალისებს, წააქეზებს ან შესაძლოა, გამოიწვიოს სერიოზული ფიზიკური ზიანი ადამიანისა ან ჯგუფისთვის. 

ჩვენ ასევე არ დავუშვებთ ძალადობის ქებას შიგთავსის საშუალებით, რომელიც იწონებს ან მხარს უჭერს ძალადობის რეალურ აქტებს, რომლებიც სერიოზულ ფიზიკურ ზიანს აყენებს ადამიანებს ან ჯგუფებს, წარსულში მომხდარი ძალადობის ჩათვლით. 

### ზრდასრული და სქესობრივი ძალადობა 

ჩვენ არ დავუშვებთ მომსახურებების გამოყენებას შეუსაბამო შიგთავსის ან მასალის გენერირებისა ან გაზიარებისთვის (რაც მოიცავს, მაგალითად, სიშიშვლეს, გარყვნილებას, პორნოგრაფიას, შეურაცხმყოფელ ენას, გრაფიკულ ძალადობას, თვითდაზიანებას ან კრიმინალურ აქტივობას). 

### უხამსობა და ვულგარულობა 

ჩვენ არ დავუშვებთ გინებას ან რაიმე სხვა დამამცირებელ ენას.  

### სპამი 

ჩვენ არ დავუშვებთ სპამს ან რაიმე სახის პოსტებს, რომლებიც ჩართულია ფიშინგში ან მავნე პროგრამის წარმოქმნას ან გავრცელებას.  

სპამი არის არასასურველი ან არასათანადო ელფოსტა, პოსტები, საკონტაქტო მოთხოვნები, SMS-ები (ტექსტური შეტყობინებები), მყისიერი შეტყობინებები ან მსგავსი ელექტრონული კომუნიკაციები.  

ფიშინგი არის ელ.ფოსტის ან სხვა ელექტრონული კომუნიკაციის გაგზავნა, რათა თაღლითურად ან უკანონოდ აიძულოს მიმღებები, გამოავლინონ პირადი ან კონფიდენციალური ინფორმაცია, რათა მიიღონ წვდომა ანგარიშებსა ან ჩანაწერებთან, დოკუმენტების ან სხვა კონფიდენციაური ინფორმაციის გაშიფვრაზე, გადახდის ან/და ფინანსური სარგებლის მისაღებად.  

მავნე პროგრამა მოიცავს ნებისმიერ აქტივობას, რომელიც შექმნილია ტექნიკური ზიანის მიყენების მიზნით, როგორიცაა მავნე შესრულებადი პროგრამების მიწოდება, მომსახურებაზე უარის თქმის ორგანიზება ან ბრძანებისა და კონტროლის სერვერების მართვა. 

### ცილისწამება, პერსონაცია, ცრუ ინფორმაცია 

ჩვენ არ დავუშვებთ თაღლითურ, ყალბ ან შეცდომაში შემყვან აქტივობებს (მაგ. ფულის მოთხოვნა ყალბი საბაბით, სხვა ადამიანის პერსონაცია, ცილისწამება, მომსახურებებით მანიპულირება ფაილის გახსნის რაოდენობის გაზრდის, ან შეფასებებზე, რეიტინგებზე ან კომენტარებზე გავლენის მოხდენის მიზნით). 

## სერვისების გამოყენება

სერვისები შეიძლება შეიცავდეს ელექტრონული ფოსტის სერვისებს, საინფორმაციო დაფის მომსახურებას, ჩატის სივრცეებს, ახალი ამბების ჯგუფებს, ფორუმებს, თემებს, პერსონალურ ვებ გვერდებს, კალენდრებს, ფოტო ალბომებს, ფაილურ კაბინეტებს ან/და სხვა შეტყობინებების ან საკომუნიკაციო საშუალებებს, რომლებიც შექმნილია იმისთვის, რომ თქვენ შეძლოთ სხვებთან ურთიერთობა. თქვენ თანახმა ხართ გამოიყენოთ სერვისები მხოლოდ შეტყობინებებისა და მასალების გამოსაქვეყნებლად, გასაგზავნად და მისაღებად და, საჭიროების შემთხვევაში, კონკრეტულ სერვისთან დასაკავშირებლად. მაგალითის სახით და არა შეზღუდვის სახით, თქვენ ეთანხმებით, რომ სერვისების გამოყენებისას თქვენ:

- არ გამოიყენებთ სერვისებს გამოკითხვებთან, შეჯიბრებებთან, პირამიდის სქემებთან, ჯაჭვურ წერილებთან, უსარგებლო წერილებთან, სპამთან ან რაიმე განმეორებით ან არასასურველ შეტყობინებასთან (კომერციული თუ სხვასთან) დაკავშირებით.
- არ ატვირთავთ ან სხვაგვარად გახდით ხელმისაწვდომს ფაილებს, რომლებიც შეიცავს სურათებს, ფოტოებს, პროგრამულ უზრუნველყოფას ან ინტელექტუალური საკუთრების კანონებით დაცულ სხვა მასალას, მათ შორის, მაგალითის და არა შეზღუდვის სახით, საავტორო უფლებების ან სასაქონლო ნიშნის კანონებით (ან კონფიდენციალურობის ან საჯაროობის უფლებებით), გარდა შემთხვევბისა, თუ თქვენ ფლობთ ან აკონტროლებთ ამ უფლებებს ან მიიღეთ ყველა საჭირო თანხმობა იმავეს გასაკეთებლად.
- არ გამოიყენებთ ნებისმიერ მასალას ან ინფორმაციას, მათ შორის სურათებს ან ფოტოსურათებს, რომლებიც ხელმისაწვდომია სერვისების საშუალებით ნებისმიერი ფორმით, რომელიც არღვევს ნებისმიერი მხარის საავტორო უფლების, სასაქონლო ნიშნის, პატენტის, სავაჭრო საიდუმლოების ან სხვა საკუთრების უფლებას.
- არ ატვირთავთ ფაილებს, რომლებიც შეიცავს ვირუსებს, ტროიანებს, ჭიებს, დროის ბომბებს, გაუქმების ბოტებს, დაზიანებულ ფაილებს ან სხვა მსგავს პროგრამულ უზრუნველყოფას ან პროგრამებს, რამაც შეიძლება ზიანი მიაყენოს სხვის კომპიუტერს ან სხვის საკუთრებას.
- არ გაუწევთ რეკლამას ან შესთავაზებთ ნებისმიერი საქონლის ან მომსახურების ყიდვა-გაყიდვას ნებისმიერი ბიზნეს მიზნისთვის, თუ სერვისები კონკრეტულად არ იძლევა ასეთი შეტყობინებების საშუალებას.
- არ ჩამოტვირთავთ სერვისის სხვა მომხმარებლის მიერ გამოქვეყნებულ ნებისმიერ ფაილს, რომელიც როგორც თქვენ იცით ან გონივრულად უნდა იცოდეთ, არ შეიძლება კანონიერად გამრავლდეს, გამოისახოს, შესრულდეს ან/და გავრცელდეს ამგვარად.
- არ გააყალბებთ ან წაშლით საავტორო უფლებების მართვის ნებისმიერ ინფორმაციას, როგორიცაა ავტორის ატრიბუტები, იურიდიული ან სხვა სათანადო შეტყობინებები ან საკუთრების აღნიშვნები ან პროგრამული უზრუნველყოფის წარმოშობის ან წყაროს ეტიკეტები ან ფაილში შემავალი სხვა მასალა.
- არ შეუზღუდავთ ან აუკრძალავთ რომელიმე სხვა მომხმარებელს სერვისების გამოყენებას და სარგებლობას.
- არ დაარღვევთ ნებისმიერ ქცევის კოდექსს ან სხვა სახელმძღვანელო მითითებებს, რომლებიც შეიძლება გამოყენებულ იქნას რომელიმე კონკრეტული სერვისისთვის.
- არ შეაგროვებთ მასიურად ან სხვაგვარად ინფორმაციას სხვების შესახებ, მათ შორის ელექტრონული ფოსტის მისამართებს.
- არ დაარღვევთ რაიმე მოქმედ კანონებს ან წესებს.
- არ შექმნით ყალბ პიროვნებას სხვების შეცდომაში შესაყვანად.
- არ გამოიყენებთ, ჩამოტვირთავთ ან სხვაგვარად დააკოპირებთ ან მიაწვდით (უფასოდ ან ფულით) პირს ან იურიდიულ პირს სერვისების მომხმარებელთა ნებისმიერ კატალოგს ან სხვა მომხმარებლის ან გამოყენების ინფორმაციას ან მის ნაწილს.

Microsoft არ არის ვალდებული ახორციელოს სერვისების მონიტორინგი. თუმცა Microsoft იტოვებს უფლებას განიხილოს სერვისებში განთავსებული მასალები და ამოიღოს ნებისმიერი მასალა თავისი შეხედულებისამებრ. Microsoft იტოვებს უფლებას შეწყვიტოს თქვენი წვდომა ნებისმიერ ან ყველა სერვისზე ნებისმიერ დროს გაფრთხილების გარეშე, ნებისმიერი მიზეზით.

Microsoft იტოვებს უფლებას ნებისმიერ დროს გაამხილოს ნებისმიერი ინფორმაცია, როგორც Microsoft მიიჩნევს საჭიროდ იმისათვის, რომ დაკმაყოფილდეს ნებისმიერი მოქმედი კანონი, რეგულაცია, სამართლებრივი პროცესი ან სამთავრობო მოთხოვნა, ან შეცვალოს, უარყოს გამოქვეყნება ან წაშალოს ნებისმიერი ინფორმაცია ან მასალა, მთლიანად ან ნაწილობრივ, Microsoft-ის შეხედულებისამებრ.

ყოველთვის იყავით ფრთხილად, როდესაც ნებისმიერ სერვისში აძლევთ თქვენს ან თქვენი შვილების შესახებ პირად იდენტიფიცირებად ინფორმაციას. Microsoft არ აკონტროლებს ან არ ადასტურებს ნებისმიერ სერვისში ნაპოვნ შინაარსს, შეტყობინებებს ან ინფორმაციას და, შესაბამისად, Microsoft კონკრეტულად იხსნის თავიდან პასუხისმგებლობას სერვისებთან დაკავშირებით და ნებისმიერ სერვისში მოქმედებებთან თქვენი მონაწილეობით. მენეჯერები და მასპინძლები არ არიან Microsoft-ის უფლებამოსილი წარმომადგენლები და მათი შეხედულებები არ ასახავს აუცილებლად Microsoft-ის შეხედულებებს.

სერვისებზე ატვირთული მასალები შეიძლება ექვემდებარებოდეს გამოყენების, რეპროდუქციის ან/და გავრცელების შეზღუდვებს; ამ მასალების ჩამოტვირთვისას თქვენ ხართ პასუხისმგებელი ამ შეზღუდვების დაცვაზე.

ვიდეოები და ელექტრონული წიგნები შეიძლება იყოს მხოლოდ ინგლისურ ენაზე. თუ თქვენ დააწკაპუნებთ ბმულს, თქვენ შეიძლება გადაგამისამართოთ ა.შ.შ. ვებსაიტზე, რომლის კონტენტი მსოლოდ ინგლისურ ენაზეა.

## მასალები, მიწოდებული Microsoft-ს ან გამოქვეყნებული სერვისებზე

Microsoft არ აცხადებს საკუთრებას იმ მასალებზე, რომელსაც თქვენ მიაწვდით Microsoft-ს (მათ შორის გამოხმაურებას და წინადადებებს) ან აქვეყნებთ, ატვირთავთ, შეიყვანთ ან წარუდგენთ ნებისმიერ სერვისს ან მასთან დაკავშირებულ სერვისებს ფართო საზოგადოების, ან რომელიმე საჯარო თუ კერძო საზოგადოების წევრების განსახილველად (თითოეული არის "წარდგენა" და ერთობლივად "წარდგენილი მასალები"). თუმცა, თქვენი წარდგენის გამოქვეყნებით, ატვირთვით, შეყვანით, მიწოდებით ან გაგზავნით ("გამოქვეყნება") თქვენ Microsoft-ს, მის შვილობილ კომპანიებს და აუცილებელ ქველიცენზიატებს აძლევთ ნებართვას გამოიყენონ თქვენი წარდგენა მათი ინტერნეტ ბიზნესის ფუნქციონირებასთან დაკავშირებით (მათ შორის, შეზღუდვის გარეშე, Microsoft-ის ყველა სერვისის ჩათვლით), მათ შორის, შეზღუდვის გარეშე, შემდეგ ქმედებებთან დაკავშირებული სალიცენზიო უფლებების ჩათვლით: თქვენი წარდგენის კოპირება, გავრცელება, გადაცემა, საჯარო ჩვენება, საჯარო შესრულება, რეპროდუქციის გაკეთება, რედაქტირება, თარგმნა და ფორმატის შეცვლა; თქვენი სახელის გამოქვეყნება თქვენს წარდგენასთან დაკავშირებით; და ასეთი უფლებების ქველიცენზირების უფლება სერვისის ნებისმიერ მიმწოდებელზე.

არანაირი კომპენსაცია არ გადაგეხდებათ თქვენი წარდგენის გამოყენებასთან დაკავშირებით, როგორც აქ არის გათვალისწინებული. Microsoft არ არის ვალდებული გამოაქვეყნოს ან გამოიყენოს ნებისმიერი წარდგენა, რომელიც თქვენ შეგიძლიათ მიაწოდოთ და Microsoft-მა შეიძლება წაშალოს ნებისმიერი წარდგენა ნებისმიერ დროს თავისი შეხედულებისამებრ.

წარდგენის გამოქვეყნებით თქვენ იძლევით გარანტიას და აცხადებთ, რომ თქვენ ფლობთ ან სხვაგვარად აკონტროლებთ ყველა უფლებას თქვენს წარდგენაზე, როგორც ეს აღწერილია ამ გამოყენების პირობებში, მათ შორის, შეუზღუდავად, ყველა უფლებას, რაც თქვენ გჭირდებათ, რომ მიაწოდოთ, განათავსოთ, ატვირთოთ, შეიყვანოთ ან წარადგინოთ წარდგენა.

გარდა ზემოაღნიშნული გარანტიისა და განცხადებისა, წარდგენის გამოქვეყნებით, რომელიც შეიცავს გამოსახულებებს, ფოტოსურათებს, სურათებს ან რომლებიც სხვაგვარად არის მთლიანად ან ნაწილობრივ გრაფიკული ("გამოსახულებები"), თქვენ გარანტიას იძლევით და აცხადებთ, რომ (ა) თქვენ ხართ ასეთი გამოსახულებების საავტორო უფლების მფლობელი ან რომ ასეთი გამოსახულებების საავტორო უფლებების მფლობელმა მოგანიჭათ ნებართვა გამოიყენოთ ასეთი გამოსახულებები ან რაიმე კონტენტი ან/და სურათები, რომლებსაც შეიცავენ ეს გამოსახულებები, თქვენი გამოყენების წესისა და მიზნის შესაბამისად და რომ ეს სხვაგვარად ნებადართულია ამ გამოყენების პირობებით და სერვისებით, (ბ) თქვენ გაქვთ უფლება მიანიჭოთ ლიცენზიები და ქველიცენზიები, რომლებიც აღწერილია ამ გამოყენების პირობებში და (გ) რომ ამ გამოსახულებებზე თითოეულმა გამოსახულმა ადამიანმა ასეთ სურათებში, ასეთის არსებობის შემთხვევაში, მისცა თანხმობა გამოსახულებების გამოყენებაზე, როგორც მითითებულია ამ გამოყენების პირობებში, მათ შორის, მაგალითად, და არა შეზღუდვით, ასეთი გამოსახულებების გავრცელების, საჯარო ჩვენების და რეპროდუცირების. სურათების გამოქვეყნებით, თქვენ ანიჭებთ (ა) თქვენი კერძო საზოგადოების ყველა წევრს (თითოეული ასეთი სურათისთვის, რომელიც ხელმისაწვდომია ასეთი კერძო საზოგადოების წევრებისთვის) და/ან (ბ) ფართო საზოგადოებას (თითოეული ასეთი სურათისთვის სერვისებზე, რომელიც ხელმისაწვდომია ნებისმიერ ადგილას, კერძო საზოგადოების გარდა) თქვენი სურათების გამოყენების ნებართვას ნებისმიერი სერვისის გამოყენებასთან დაკავშირებით, როგორც ეს ნებადართულია ამ გამოყენების პირობებით, (მათ შორის, მაგალითად, და არა შეზღუდვის სახით, დაბეჭდვა და სასაჩუქრე ნივთების დამზადება, რომლებიც შეიცავს ასეთ სურათებს), და მათ შორის, შეზღუდვის გარეშე, არაექსკლუზიური, მსოფლიო მასშტაბის, ჰონორარის გარეშე ლიცენზია შემდეგთან დაკავშირებით: თქვენი სურათების კოპირება, გავრცელება, გადაცემა, საჯარო ჩვენება, საჯარო შესრულება, რეპროდუქციის გაკეთება, რედაქტირება, თარგმნა და ფორმატის შეცვლა, ამ სურათებზე თქვენი სახელის მითითების გარეშე და ასეთი უფლებების ქველიცენზირების უფლების მომსახურების ნებისმიერი მიმწოდებლისათვის გადაცემა. ლიცენზიები, რომლებიც მოცემულია წინა წინადადებებში გამოსახულებებისთვის, შეწყდება იმ მომენტში, როდესაც თქვენ მთლიანად ამოიღებთ ამ გამოსახულებებს სერვისებიდან, იმ პირობით, რომ ასეთი შეწყვეტა გავლენას არ მოახდენს ლიცენზიებზე, რომლებიც გაცემულია ასეთ გამოსახულებებთან დაკავშირებით, სანამ თქვენ მთლიანად ამოიღებთ ამ გამოსახულებებს. არანაირი კომპენსაცია არ გადაგეხდებათ თქვენი გამოსახულებების გამოყენებასთან დაკავშირებით.

## საავტორო უფლებების დარღვევასთან დაკავშირებული შეტყობინებები და სარჩელის შეტანის პროცედურა

შეერთებული შტატების კოდექსის მე -17 კარის, 512 (გ) (2) ნაწილის შესაბამისად, საავტორო უფლებების დარღვევის შესახებ შეტყობინებები უნდა გაეგზავნოს სერვისის პროვაიდერის დანიშნულ აგენტს. მოკვლევაზე, რომელიც არ შეესაბამება შემდეგ პროცედურას, რეაგირება არ იქნება.
იხილეთ [საავტორო უფლებების დარღვევასთან დაკავშირებული შეტყობინებები და სარჩელის შეტანის პროცედურა](https://www.microsoft.com/info/cpyrtinfrg.aspx).

## ბმულები მესამე მხარეთა საიტებზე

ამ სერვისის ბმულებმა შეიძლება მოგცენ საშუალება დატოვოთ MICROSOFT-ის საიტი. მიბმული საიტები არ არის MICROSOFT-ის კონტროლის ქვეშ და MICROSOFT არ არის პასუხისმგებელი ნებისმიერი ბმულით განთავსებული საიტის კონტენტზე ან ნებისმიერ ბმულზე, რომელსაც შეიცავს მიბმული საიტი, ან ნებისმიერ ცვლილებაზე ან განახლებაზე. MICROSOFT არ არის პასუხისმგებელი ვებკასტინგზე ან გადაცემის სხვა ფორმაზე, რომელიც მიიღება ნებისმიერი მიბმული საიტიდან. MICROSOFT მოგაწვდით ამ ბმულებს მხოლოდ თქვენი მოხერხებულობისთვის და ნებისმიერი ბმულის ჩართვა არ გულისხმობს საიტის დამტკიცებას MICROSOFT-ის მიერ.

## მიმღებთან შეუთანხმებელი იდეების წარდგენის პოლიტიკა, უფლებების რეზერვირება და უკუკავშირი

MICROSOFT ან მისი ნებისმიერი თანამშრომელი არ იღებს ან არ განიხილავს მიმღებთან შეუთანხმებელ იდეებს, მათ შორის იდეებს ახალი სარეკლამო კამპანიების, ახალი აქციების, ახალი პროდუქტების ან ტექნოლოგიების, პროცესების, მასალების, მარკეტინგული გეგმების ან ახალი პროდუქტების დასახელების. გთხოვთ, არ გამოაგზავნოთ რაიმე ორიგინალური შემოქმედებითი ნამუშევარი, ნიმუშები, დემოები, ან სხვა სამუშაოები. ამ პოლიტიკის ერთადერთი მიზანია თავიდან აიცილოს პოტენციური გაუგებრობები ან დავები, როდესაც MICROSOFT-ის პროდუქტები ან მარკეტინგული სტრატეგიები შეიძლება აღმოჩნდეს MICROSOFT-ისთვის წარდგენილი იდეების მსგავსი. ასე რომ, გთხოვთ, არ გამოაგზავნოთ თქვენი შეუთანხმებელი იდეები MICROSOFT-ში ან ვინმეს MICROSOFT-ში. თუ, მიუხედავად ჩვენი მოთხოვნის, რომ არ გამოგვიგზავნოთ თქვენი იდეები და მასალები, თქვენ მაინც აგზავნით მათ, გთხოვთ გააცნობიეროთ, რომ MICROSOFT არ იძლევა გარანტიებს, რომ თქვენი იდეები და მასალები იქნება განხილული როგორც კონფიდენციალური და მესაკუთრული.

გარდა ამ TOU-ში პირდაპირ გათვალისწინებული შემთხვევებისა, Microsoft არ გაძლევთ ლიცენზიას ან რაიმე სხვა უფლებას რაიმე სახის პატენტის, ნოუ ჰაუს, საავტორო უფლებების, სავაჭრო საიდუმლოების, სასაქონლო ნიშნის ან სხვა ინტელექტუალური საკუთრების მფლობელობაში ან კონტროლში Microsoft-ის ან რომელიმე სხვა იურიდიული პირის მიერ, მათ შორის, მაგრამ არ შემოიფარგლება ნებისმიერი სახელით, სავაჭრო გაფორმებით, ლოგოტიპით ან ექვივალენტებით. თუ Microsoft-ს მისცემთ რაიმე იდეას, წინადადებას, რჩევას ან გამოხმაურებას, მათ შორის შეუზღუდავად იდეებს სერვისების, ახალი პროდუქტების, ტექნოლოგიების, აქციების, პროდუქციის სახელების, პროდუქტის გამოხმაურების და პროდუქტის გაუმჯობესების შესახებ ("უკუკავშირი"), თქვენ Microsoft-ს აძლევთ უფასოდ, ჰონორარის ან სხვა ვალდებულების გარეშე თქვენ მიმართ, უფლებას გააკეთოს, შექმნას, შექმნას წარმოებული ნაწარმოებები, გამოიყენოს, გააზიაროს და გაავრცელოს თქვენი გამოხმაურება რაიმე ფორმით და ნებისმიერი მიზნით. თქვენ არ მისცემთ გამოხმაურებას, რომელიც ექვემდებარება ლიცენზიას, რომელიც მოითხოვს Microsoft-ს მოახდინოს თავისი პროგრამული უზრუნველყოფის, ტექნოლოგიების ან დოკუმენტაციის ლიცენზირება ნებისმიერ მესამე პირზე, რადგან Microsoft მათში რთავს თქვენს გამოხმაურებას.
